\begin{center}
\section*{غزل شماره ۳۳۱: به تیغم گر کشد دستش نگیرم}
\label{sec:sh331}
\addcontentsline{toc}{section}{\nameref{sec:sh331}}
\begin{longtable}{l p{0.5cm} r}
به تیغم گر کشد دستش نگیرم
&&
وگر تیرم زند منت پذیرم
\\
کمان ابرویت را گو بزن تیر
&&
که پیش دست و بازویت بمیرم
\\
غم گیتی گر از پایم درآرد
&&
بجز ساغر که باشد دستگیرم
\\
برآی ای آفتاب صبح امید
&&
که در دست شب هجران اسیرم
\\
به فریادم رس ای پیر خرابات
&&
به یک جرعه جوانم کن که پیرم
\\
به گیسوی تو خوردم دوش سوگند
&&
که من از پای تو سر بر نگیرم
\\
بسوز این خرقه تقوا تو حافظ
&&
که گر آتش شوم در وی نگیرم
\\
\end{longtable}
\end{center}
