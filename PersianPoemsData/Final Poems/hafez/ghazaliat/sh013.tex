\begin{center}
\section*{غزل شماره ۱۳: می‌دمد صبح و کله بست سحاب}
\label{sec:sh013}
\addcontentsline{toc}{section}{\nameref{sec:sh013}}
\begin{longtable}{l p{0.5cm} r}
می‌دمد صبح و کله بست سحاب
&&
الصبوح الصبوح یا اصحاب
\\
می‌چکد ژاله بر رخ لاله
&&
المدام المدام یا احباب
\\
می‌وزد از چمن نسیم بهشت
&&
هان بنوشید دم به دم می ناب
\\
تخت زمرد زده است گل به چمن
&&
راح چون لعل آتشین دریاب
\\
در میخانه بسته‌اند دگر
&&
افتتح یا مفتح الابواب
\\
لب و دندانت را حقوق نمک
&&
هست بر جان و سینه‌های کباب
\\
این چنین موسمی عجب باشد
&&
که ببندند میکده به شتاب
\\
بر رخ ساقی پری پیکر
&&
همچو حافظ بنوش باده ناب
\\
\end{longtable}
\end{center}
