\begin{center}
\section*{غزل شماره ۲۳۶: اگر آن طایر قدسی ز درم بازآید}
\label{sec:sh236}
\addcontentsline{toc}{section}{\nameref{sec:sh236}}
\begin{longtable}{l p{0.5cm} r}
اگر آن طایر قدسی ز درم بازآید
&&
عمر بگذشته به پیرانه سرم بازآید
\\
دارم امید بر این اشک چو باران که دگر
&&
برق دولت که برفت از نظرم بازآید
\\
آن که تاج سر من خاک کف پایش بود
&&
از خدا می‌طلبم تا به سرم بازآید
\\
خواهم اندر عقبش رفت به یاران عزیز
&&
شخصم ار بازنیاید خبرم بازآید
\\
گر نثار قدم یار گرامی نکنم
&&
گوهر جان به چه کار دگرم بازآید
\\
کوس نودولتی از بام سعادت بزنم
&&
گر ببینم که مه نوسفرم بازآید
\\
مانعش غلغل چنگ است و شکرخواب صبوح
&&
ور نه گر بشنود آه سحرم بازآید
\\
آرزومند رخ شاه چو ماهم حافظ
&&
همتی تا به سلامت ز درم بازآید
\\
\end{longtable}
\end{center}
