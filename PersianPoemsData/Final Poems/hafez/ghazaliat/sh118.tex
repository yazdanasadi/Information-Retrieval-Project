\begin{center}
\section*{غزل شماره ۱۱۸: آن کس که به دست جام دارد}
\label{sec:sh118}
\addcontentsline{toc}{section}{\nameref{sec:sh118}}
\begin{longtable}{l p{0.5cm} r}
آن کس که به دست جام دارد
&&
سلطانی جم مدام دارد
\\
آبی که خضر حیات از او یافت
&&
در میکده جو که جام دارد
\\
سررشته جان به جام بگذار
&&
کاین رشته از او نظام دارد
\\
ما و می و زاهدان و تقوا
&&
تا یار سر کدام دارد
\\
بیرون ز لب تو ساقیا نیست
&&
در دور کسی که کام دارد
\\
نرگس همه شیوه‌های مستی
&&
از چشم خوشت به وام دارد
\\
ذکر رخ و زلف تو دلم را
&&
وردیست که صبح و شام دارد
\\
بر سینه ریش دردمندان
&&
لعلت نمکی تمام دارد
\\
در چاه ذقن چو حافظ ای جان
&&
حسن تو دو صد غلام دارد
\\
\end{longtable}
\end{center}
