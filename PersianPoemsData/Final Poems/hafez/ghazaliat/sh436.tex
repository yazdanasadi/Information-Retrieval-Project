\begin{center}
\section*{غزل شماره ۴۳۶: آن غالیه خط گر سوی ما نامه نوشتی}
\label{sec:sh436}
\addcontentsline{toc}{section}{\nameref{sec:sh436}}
\begin{longtable}{l p{0.5cm} r}
آن غالیه خط گر سوی ما نامه نوشتی
&&
گردون ورق هستی ما درننوشتی
\\
هر چند که هجران ثمر وصل برآرد
&&
دهقان جهان کاش که این تخم نکشتی
\\
آمرزش نقد است کسی را که در این جا
&&
یاریست چو حوری و سرایی چو بهشتی
\\
در مصطبه عشق تنعم نتوان کرد
&&
چون بالش زر نیست بسازیم به خشتی
\\
مفروش به باغ ارم و نخوت شداد
&&
یک شیشه می و نوش لبی و لب کشتی
\\
تا کی غم دنیای دنی ای دل دانا
&&
حیف است ز خوبی که شود عاشق زشتی
\\
آلودگی خرقه خرابی جهان است
&&
کو راهروی اهل دلی پاک سرشتی
\\
از دست چرا هشت سر زلف تو حافظ
&&
تقدیر چنین بود چه کردی که نهشتی
\\
\end{longtable}
\end{center}
