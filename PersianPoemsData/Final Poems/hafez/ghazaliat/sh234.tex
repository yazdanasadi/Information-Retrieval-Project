\begin{center}
\section*{غزل شماره ۲۳۴: چو آفتاب می از مشرق پیاله برآید}
\label{sec:sh234}
\addcontentsline{toc}{section}{\nameref{sec:sh234}}
\begin{longtable}{l p{0.5cm} r}
چو آفتاب می از مشرق پیاله برآید
&&
ز باغ عارض ساقی هزار لاله برآید
\\
نسیم در سر گل بشکند کلاله سنبل
&&
چو از میان چمن بوی آن کلاله برآید
\\
حکایت شب هجران نه آن حکایت حالیست
&&
که شمه‌ای ز بیانش به صد رساله برآید
\\
ز گرد خوان نگون فلک طمع نتوان داشت
&&
که بی ملالت صد غصه یک نواله برآید
\\
به سعی خود نتوان برد پی به گوهر مقصود
&&
خیال باشد کاین کار بی حواله برآید
\\
گرت چو نوح نبی صبر هست در غم طوفان
&&
بلا بگردد و کام هزارساله برآید
\\
نسیم زلف تو چون بگذرد به تربت حافظ
&&
ز خاک کالبدش صد هزار لاله برآید
\\
\end{longtable}
\end{center}
