\begin{center}
\section*{غزل شماره ۳۴۷: صنما با غم عشق تو چه تدبیر کنم}
\label{sec:sh347}
\addcontentsline{toc}{section}{\nameref{sec:sh347}}
\begin{longtable}{l p{0.5cm} r}
صنما با غم عشق تو چه تدبیر کنم
&&
تا به کی در غم تو ناله شبگیر کنم
\\
دل دیوانه از آن شد که نصیحت شنود
&&
مگرش هم ز سر زلف تو زنجیر کنم
\\
آن چه در مدت هجر تو کشیدم هیهات
&&
در یکی نامه محال است که تحریر کنم
\\
با سر زلف تو مجموع پریشانی خود
&&
کو مجالی که سراسر همه تقریر کنم
\\
آن زمان کآرزوی دیدن جانم باشد
&&
در نظر نقش رخ خوب تو تصویر کنم
\\
گر بدانم که وصال تو بدین دست دهد
&&
دین و دل را همه دربازم و توفیر کنم
\\
دور شو از برم ای واعظ و بیهوده مگوی
&&
من نه آنم که دگر گوش به تزویر کنم
\\
نیست امید صلاحی ز فساد حافظ
&&
چون که تقدیر چنین است چه تدبیر کنم
\\
\end{longtable}
\end{center}
