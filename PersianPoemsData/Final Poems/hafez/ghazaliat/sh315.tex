\begin{center}
\section*{غزل شماره ۳۱۵: به غیر از آن که بشد دین و دانش از دستم}
\label{sec:sh315}
\addcontentsline{toc}{section}{\nameref{sec:sh315}}
\begin{longtable}{l p{0.5cm} r}
به غیر از آن که بشد دین و دانش از دستم
&&
بیا بگو که ز عشقت چه طرف بربستم
\\
اگر چه خرمن عمرم غم تو داد به باد
&&
به خاک پای عزیزت که عهد نشکستم
\\
چو ذره گر چه حقیرم ببین به دولت عشق
&&
که در هوای رخت چون به مهر پیوستم
\\
بیار باده که عمریست تا من از سر امن
&&
به کنج عافیت از بهر عیش ننشستم
\\
اگر ز مردم هشیاری ای نصیحتگو
&&
سخن به خاک میفکن چرا که من مستم
\\
چگونه سر ز خجالت برآورم بر دوست
&&
که خدمتی به سزا برنیامد از دستم
\\
بسوخت حافظ و آن یار دلنواز نگفت
&&
که مرهمی بفرستم که خاطرش خستم
\\
\end{longtable}
\end{center}
