\begin{center}
\section*{غزل شماره ۳۷: بیا که قصر امل سخت سست بنیادست}
\label{sec:sh037}
\addcontentsline{toc}{section}{\nameref{sec:sh037}}
\begin{longtable}{l p{0.5cm} r}
بیا که قصر امل سخت سست بنیادست
&&
بیار باده که بنیاد عمر بر بادست
\\
غلام همت آنم که زیر چرخ کبود
&&
ز هر چه رنگ تعلق پذیرد آزادست
\\
چه گویمت که به میخانه دوش مست و خراب
&&
سروش عالم غیبم چه مژده‌ها دادست
\\
که ای بلندنظر شاهباز سدره نشین
&&
نشیمن تو نه این کنج محنت آبادست
\\
تو را ز کنگره عرش می‌زنند صفیر
&&
ندانمت که در این دامگه چه افتادست
\\
نصیحتی کنمت یاد گیر و در عمل آر
&&
که این حدیث ز پیر طریقتم یادست
\\
غم جهان مخور و پند من مبر از یاد
&&
که این لطیفه عشقم ز ره روی یادست
\\
رضا به داده بده وز جبین گره بگشای
&&
که بر من و تو در اختیار نگشادست
\\
مجو درستی عهد از جهان سست نهاد
&&
که این عجوز عروس هزاردامادست
\\
نشان عهد و وفا نیست در تبسم گل
&&
بنال بلبل بی دل که جای فریادست
\\
حسد چه می‌بری ای سست نظم بر حافظ
&&
قبول خاطر و لطف سخن خدادادست
\\
\end{longtable}
\end{center}
