\begin{center}
\section*{غزل شماره ۸۹: یا رب سببی ساز که یارم به سلامت}
\label{sec:sh089}
\addcontentsline{toc}{section}{\nameref{sec:sh089}}
\begin{longtable}{l p{0.5cm} r}
یا رب سببی ساز که یارم به سلامت
&&
بازآید و برهاندم از بند ملامت
\\
خاک ره آن یار سفرکرده بیارید
&&
تا چشم جهان بین کنمش جای اقامت
\\
فریاد که از شش جهتم راه ببستند
&&
آن خال و خط و زلف و رخ و عارض و قامت
\\
امروز که در دست توام مرحمتی کن
&&
فردا که شوم خاک چه سود اشک ندامت
\\
ای آن که به تقریر و بیان دم زنی از عشق
&&
ما با تو نداریم سخن خیر و سلامت
\\
درویش مکن ناله ز شمشیر احبا
&&
کاین طایفه از کشته ستانند غرامت
\\
در خرقه زن آتش که خم ابروی ساقی
&&
بر می‌شکند گوشه محراب امامت
\\
حاشا که من از جور و جفای تو بنالم
&&
بیداد لطیفان همه لطف است و کرامت
\\
کوته نکند بحث سر زلف تو حافظ
&&
پیوسته شد این سلسله تا روز قیامت
\\
\end{longtable}
\end{center}
