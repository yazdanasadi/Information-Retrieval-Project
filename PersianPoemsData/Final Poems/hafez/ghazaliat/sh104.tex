\begin{center}
\section*{غزل شماره ۱۰۴: جمالت آفتاب هر نظر باد}
\label{sec:sh104}
\addcontentsline{toc}{section}{\nameref{sec:sh104}}
\begin{longtable}{l p{0.5cm} r}
جمالت آفتاب هر نظر باد
&&
ز خوبی روی خوبت خوبتر باد
\\
همای زلف شاهین شهپرت را
&&
دل شاهان عالم زیر پر باد
\\
کسی کو بسته زلفت نباشد
&&
چو زلفت درهم و زیر و زبر باد
\\
دلی کو عاشق رویت نباشد
&&
همیشه غرقه در خون جگر باد
\\
بتا چون غمزه‌ات ناوک فشاند
&&
دل مجروح من پیشش سپر باد
\\
چو لعل شکرینت بوسه بخشد
&&
مذاق جان من ز او پرشکر باد
\\
مرا از توست هر دم تازه عشقی
&&
تو را هر ساعتی حسنی دگر باد
\\
به جان مشتاق روی توست حافظ
&&
تو را در حال مشتاقان نظر باد
\\
\end{longtable}
\end{center}
