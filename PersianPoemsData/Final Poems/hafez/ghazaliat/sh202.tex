\begin{center}
\section*{غزل شماره ۲۰۲: بود آیا که در میکده‌ها بگشایند}
\label{sec:sh202}
\addcontentsline{toc}{section}{\nameref{sec:sh202}}
\begin{longtable}{l p{0.5cm} r}
بود آیا که در میکده‌ها بگشایند
&&
گره از کار فروبسته ما بگشایند
\\
اگر از بهر دل زاهد خودبین بستند
&&
دل قوی دار که از بهر خدا بگشایند
\\
به صفای دل رندان صبوحی زدگان
&&
بس در بسته به مفتاح دعا بگشایند
\\
نامه تعزیت دختر رز بنویسید
&&
تا همه مغبچگان زلف دوتا بگشایند
\\
گیسوی چنگ ببرید به مرگ می ناب
&&
تا حریفان همه خون از مژه‌ها بگشایند
\\
در میخانه ببستند خدایا مپسند
&&
که در خانه تزویر و ریا بگشایند
\\
حافظ این خرقه که داری تو ببینی فردا
&&
که چه زنار ز زیرش به دغا بگشایند
\\
\end{longtable}
\end{center}
