\begin{center}
\section*{غزل شماره ۲۷: در دیر مغان آمد یارم قدحی در دست}
\label{sec:sh027}
\addcontentsline{toc}{section}{\nameref{sec:sh027}}
\begin{longtable}{l p{0.5cm} r}
در دیر مغان آمد یارم قدحی در دست
&&
مست از می و میخواران از نرگس مستش مست
\\
در نعل سمند او شکل مه نو پیدا
&&
وز قد بلند او بالای صنوبر پست
\\
آخر به چه گویم هست از خود خبرم چون نیست
&&
وز بهر چه گویم نیست با وی نظرم چون هست
\\
شمع دل دمسازم بنشست چو او برخاست
&&
و افغان ز نظربازان برخاست چو او بنشست
\\
گر غالیه خوش بو شد در گیسوی او پیچید
&&
ور وسمه کمانکش گشت در ابروی او پیوست
\\
بازآی که بازآید عمر شده حافظ
&&
هر چند که ناید باز تیری که بشد از شست
\\
\end{longtable}
\end{center}
