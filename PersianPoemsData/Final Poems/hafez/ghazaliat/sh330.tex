\begin{center}
\section*{غزل شماره ۳۳۰: تو همچو صبحی و من شمع خلوت سحرم}
\label{sec:sh330}
\addcontentsline{toc}{section}{\nameref{sec:sh330}}
\begin{longtable}{l p{0.5cm} r}
تو همچو صبحی و من شمع خلوت سحرم
&&
تبسمی کن و جان بین که چون همی‌سپرم
\\
چنین که در دل من داغ زلف سرکش توست
&&
بنفشه زار شود تربتم چو درگذرم
\\
بر آستان مرادت گشاده‌ام در چشم
&&
که یک نظر فکنی خود فکندی از نظرم
\\
چه شکر گویمت ای خیل غم عفاک الله
&&
که روز بی‌کسی آخر نمی‌روی ز سرم
\\
غلام مردم چشمم که با سیاه دلی
&&
هزار قطره ببارد چو درد دل شمرم
\\
به هر نظر بت ما جلوه می‌کند لیکن
&&
کس این کرشمه نبیند که من همی‌نگرم
\\
به خاک حافظ اگر یار بگذرد چون باد
&&
ز شوق در دل آن تنگنا کفن بدرم
\\
\end{longtable}
\end{center}
