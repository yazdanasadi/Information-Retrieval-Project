\begin{center}
\section*{غزل شماره ۳۲۳: ز دست کوته خود زیر بارم}
\label{sec:sh323}
\addcontentsline{toc}{section}{\nameref{sec:sh323}}
\begin{longtable}{l p{0.5cm} r}
ز دست کوته خود زیر بارم
&&
که از بالابلندان شرمسارم
\\
مگر زنجیر مویی گیردم دست
&&
وگر نه سر به شیدایی برآرم
\\
ز چشم من بپرس اوضاع گردون
&&
که شب تا روز اختر می‌شمارم
\\
بدین شکرانه می‌بوسم لب جام
&&
که کرد آگه ز راز روزگارم
\\
اگر گفتم دعای می فروشان
&&
چه باشد حق نعمت می‌گزارم
\\
من از بازوی خود دارم بسی شکر
&&
که زور مردم آزاری ندارم
\\
سری دارم چو حافظ مست لیکن
&&
به لطف آن سری امیدوارم
\\
\end{longtable}
\end{center}
