\begin{center}
\section*{غزل شماره ۱۱۴: همای اوج سعادت به دام ما افتد}
\label{sec:sh114}
\addcontentsline{toc}{section}{\nameref{sec:sh114}}
\begin{longtable}{l p{0.5cm} r}
همای اوج سعادت به دام ما افتد
&&
اگر تو را گذری بر مقام ما افتد
\\
حباب وار براندازم از نشاط کلاه
&&
اگر ز روی تو عکسی به جام ما افتد
\\
شبی که ماه مراد از افق شود طالع
&&
بود که پرتو نوری به بام ما افتد
\\
به بارگاه تو چون باد را نباشد بار
&&
کی اتفاق مجال سلام ما افتد
\\
چو جان فدای لبش شد خیال می‌بستم
&&
که قطره‌ای ز زلالش به کام ما افتد
\\
خیال زلف تو گفتا که جان وسیله مساز
&&
کز این شکار فراوان به دام ما افتد
\\
به ناامیدی از این در مرو بزن فالی
&&
بود که قرعه دولت به نام ما افتد
\\
ز خاک کوی تو هر گه که دم زند حافظ
&&
نسیم گلشن جان در مشام ما افتد
\\
\end{longtable}
\end{center}
