\begin{center}
\section*{بخش ۱۳ - حکایت: یکی برد با پادشاهی ستیز}
\label{sec:013}
\addcontentsline{toc}{section}{\nameref{sec:013}}
\begin{longtable}{l p{0.5cm} r}
یکی برد با پادشاهی ستیز
&&
به دشمن سپردش که خونش بریز
\\
گرفتار در دست آن کینه توز
&&
همی گفت هر دم به زاری و سوز
\\
اگر دوست بر خود نیازردمی
&&
کی از دست دشمن جفا بردمی؟
\\
بتا جور دشمن بدردش پوست
&&
رفیقی که بر خود بیازرد دوست
\\
تو از دوست گر عاقلی بر مگرد
&&
که دشمن نیارد نگه در تو کرد
\\
تو با دوست یکدل شو و یک سخن
&&
که خود بیخ دشمن برآید ز بن
\\
نپندارم این زشت نامی نکوست
&&
به خشنودی دشمن آزار دوست
\\
\end{longtable}
\end{center}
