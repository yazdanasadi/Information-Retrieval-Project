\begin{center}
\section*{بخش ۲۱ - حکایت دختر حاتم در روزگار پیغمبر(ص): شنیدم که طی در زمان رسول}
\label{sec:021}
\addcontentsline{toc}{section}{\nameref{sec:021}}
\begin{longtable}{l p{0.5cm} r}
شنیدم که طی در زمان رسول
&&
نکردند منشور ایمان قبول
\\
فرستاد لشکر بشیر نذیر
&&
گرفتند از ایشان گروهی اسیر
\\
بفرمود کشتن به شمشیر کین
&&
که ناپاک بودند و ناپاک دین
\\
زنی گفت من دختر حاتمم
&&
بخواهید از این نامور حاکمم
\\
کرم کن به جای من ای محترم
&&
که مولای من بود از اهل کرم
\\
به فرمان پیغمبر نیک رای
&&
گشادند زنجیرش از دست و پای
\\
در آن قوم باقی نهادند تیغ
&&
که رانند سیلاب خون بی دریغ
\\
به زاری به شمشیر زن گفت زن
&&
مرا نیز با جمله گردن بزن
\\
مروت نبینم رهایی ز بند
&&
به تنها و یارانم اندر کمند
\\
همی گفت و گریان بر احوال طی
&&
به سمع رسول آمد آواز وی
\\
ببخشود آن قوم و دیگر عطا
&&
که هرگز نکرد اصل و گوهر خطا
\\
\end{longtable}
\end{center}
