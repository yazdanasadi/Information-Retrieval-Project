\begin{center}
\section*{غزل ۵۶۴: مرا دلیست گرفتار عشق دلداری}
\label{sec:564}
\addcontentsline{toc}{section}{\nameref{sec:564}}
\begin{longtable}{l p{0.5cm} r}
مرا دلیست گرفتار عشق دلداری
&&
سمن بری صنمی گلرخی جفاکاری
\\
ستمگری شغبی فتنه‌ای دل آشوبی
&&
هنروری عجبی طرفه‌ای جگرخواری
\\
بنفشه زلفی نسرین بری سمن بویی
&&
که ماه را بر حسنش نماند بازاری
\\
همای فری طاووس حسن و طوطی نطق
&&
به گاه جلوه گری چون تذرو رفتاری
\\
دلم به غمزه جادو ربود و دوری کرد
&&
کنون بماندم بی او چو نقش دیواری
\\
ز وصل او چو کناری طمع نمی‌دارم
&&
کناره کردم و راضی شدم به دیداری
\\
ز هر چه هست گزیر است و ناگزیر از دوست
&&
چه چاره سازد در دام دل گرفتاری
\\
در اشتیاق جمالش چنان همی‌نالم
&&
چو بلبلی که بماند میان گلزاری
\\
حدیث سعدی در عشق او چو بیهده ا‌ست
&&
نزد دمی چو ندارد زبان گفتاری
\\
\end{longtable}
\end{center}
