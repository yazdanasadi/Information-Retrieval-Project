\begin{center}
\section*{غزل ۳۷۲: عشقبازی نه من آخر به جهان آوردم}
\label{sec:372}
\addcontentsline{toc}{section}{\nameref{sec:372}}
\begin{longtable}{l p{0.5cm} r}
عشقبازی نه من آخر به جهان آوردم
&&
یا گناهیست که اول من مسکین کردم
\\
تو که از صورت حال دل ما بی‌خبری
&&
غم دل با تو نگویم که ندانی دردم
\\
ای که پندم دهی از عشق و ملامت گویی
&&
تو نبودی که من این جام محبت خوردم
\\
تو برو مصلحت خویشتن اندیش که من
&&
ترک جان دادم از این پیش که دل بسپردم
\\
عهد کردیم که جان در سر کار تو کنیم
&&
و گر این عهد به پایان نبرم نامردم
\\
من که روی از همه عالم به وصالت کردم
&&
شرط انصاف نباشد که بمانی فردم
\\
راست خواهی تو مرا شیفته می‌گردانی
&&
گرد عالم به چنین روز نه من می‌گردم
\\
خاک نعلین تو ای دوست نمی‌یارم شد
&&
تا بر آن دامن عصمت ننشیند گردم
\\
روز دیوان جزا دست من و دامن تو
&&
تا بگویی دل سعدی به چه جرم آزردم
\\
\end{longtable}
\end{center}
