\begin{center}
\section*{غزل ۶۲۸: تا کی روم از عشق تو شوریده به هر سوی}
\label{sec:628}
\addcontentsline{toc}{section}{\nameref{sec:628}}
\begin{longtable}{l p{0.5cm} r}
تا کی روم از عشق تو شوریده به هر سوی
&&
تا کی دوم از شور تو دیوانه به هر کوی
\\
صد نعره همی‌آیدم از هر بن مویی
&&
خود در دل سنگین تو نگرفت سر موی
\\
بر یاد بناگوش تو بر باد دهم جان
&&
تا باد مگر پیش تو بر خاک نهد روی
\\
سرگشته چو چوگانم و در پای سمندت
&&
می‌افتم و می‌گردم چون گوی به پهلوی
\\
خود کشته ابروی توام من به حقیقت
&&
گر کشتنیم بازبفرمای به ابروی
\\
آنان که به گیسو دل عشاق ربودند
&&
از دست تو در پای فتادند چو گیسوی
\\
تا عشق سرآشوب تو همزانوی ما شد
&&
سر بر نگرفتم به وفای تو ز زانوی
\\
بیرون نشود عشق توام تا ابد از دل
&&
کاندر ازلم حرز تو بستند به بازوی
\\
عشق از دل سعدی به ملامت بتوان برد
&&
گر رنگ توان برد به آب از رخ هندوی
\\
\end{longtable}
\end{center}
