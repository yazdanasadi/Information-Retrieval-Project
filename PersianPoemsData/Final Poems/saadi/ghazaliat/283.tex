\begin{center}
\section*{غزل ۲۸۳: سرمست اگر درآیی عالم به هم برآید}
\label{sec:283}
\addcontentsline{toc}{section}{\nameref{sec:283}}
\begin{longtable}{l p{0.5cm} r}
سرمست اگر درآیی عالم به هم برآید
&&
خاک وجود ما را گرد از عدم برآید
\\
گر پرتوی ز رویت در کنج خاطر افتد
&&
خلوت نشین جان را آه از حرم برآید
\\
گلدسته امیدی بر جان عاشقان نه
&&
تا ره روان غم را خار از قدم برآید
\\
گفتی به کام روزی با تو دمی برآرم
&&
آن کام برنیامد ترسم که دم برآید
\\
عاشق بگشتم ار چه دانسته بودم اول
&&
کز تخم عشقبازی شاخ ندم برآید
\\
گویند دوستانم سودا و ناله تا کی
&&
سودا ز عشق خیزد ناله ز غم برآید
\\
دل رفت و صبر و دانش ما مانده‌ایم و جانی
&&
ور زان که غم غم توست آن نیز هم برآید
\\
هر دم ز سوز عشقت سعدی چنان بنالد
&&
کز شعر سوزناکش دود از قلم برآید
\\
\end{longtable}
\end{center}
