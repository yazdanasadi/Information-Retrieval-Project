\begin{center}
\section*{غزل ۵۸: اتفاقم به سر کوی کسی افتادست}
\label{sec:058}
\addcontentsline{toc}{section}{\nameref{sec:058}}
\begin{longtable}{l p{0.5cm} r}
اتفاقم به سر کوی کسی افتاده‌ست
&&
که در آن کوی چو من کشته بسی افتاده‌ست
\\
خبر ما برسانید به مرغان چمن
&&
که هم آواز شما در قفسی افتاده‌ست
\\
به دلارام بگو ای نفس باد سحر
&&
کار ما همچو سحر با نفسی افتاده‌ست
\\
بند بر پای تحمل چه کند گر نکند
&&
انگبین است که در وی مگسی افتاده‌ست
\\
هیچکس عیب هوس باختن ما نکند
&&
مگر آن کس که به دام هوسی افتاده‌ست
\\
سعدیا حال پراکندهٔ گوی آن داند
&&
که همه عمر به چوگان کسی افتاده‌ست
\\
\end{longtable}
\end{center}
