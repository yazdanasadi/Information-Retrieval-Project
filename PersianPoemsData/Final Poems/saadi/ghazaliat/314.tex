\begin{center}
\section*{غزل ۳۱۴: مبارکتر شب و خرمترین روز}
\label{sec:314}
\addcontentsline{toc}{section}{\nameref{sec:314}}
\begin{longtable}{l p{0.5cm} r}
مبارکتر شب و خرمترین روز
&&
به استقبالم آمد بخت پیروز
\\
دهلزن گو دو نوبت زن بشارت
&&
که دوشم قدر بود امروز نوروز
\\
مهست این یا ملک یا آدمیزاد
&&
پری یا آفتاب عالم افروز
\\
ندانستی که ضدان در کمینند
&&
نکو کردی علی رغم بدآموز
\\
مرا با دوست ای دشمن وصالست
&&
تو را گر دل نخواهد دیده بردوز
\\
شبان دانم که از درد جدایی
&&
نیاسودم ز فریاد جهان سوز
\\
گر آن شب‌های باوحشت نمی‌بود
&&
نمی‌دانست سعدی قدر این روز
\\
\end{longtable}
\end{center}
