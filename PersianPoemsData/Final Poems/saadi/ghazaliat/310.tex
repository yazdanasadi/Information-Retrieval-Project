\begin{center}
\section*{غزل ۳۱۰: ای به خلق از جهانیان ممتاز}
\label{sec:310}
\addcontentsline{toc}{section}{\nameref{sec:310}}
\begin{longtable}{l p{0.5cm} r}
ای به خلق از جهانیان ممتاز
&&
چشم خلقی به روی خوب تو باز
\\
لازم است آن که دارد این همه لطف
&&
که تحمل کنندش این همه ناز
\\
ای به عشق درخت بالایت
&&
مرغ جان رمیده در پرواز
\\
آن نه صاحب نظر بود که کند
&&
از چنین روی در به روی فراز
\\
بخورم گر ز دست توست نبید
&&
نکنم گر خلاف توست نماز
\\
گر بگریم چو شمع معذورم
&&
کس نگوید در آتشم مگداز
\\
می‌نگفتم سخن در آتش عشق
&&
تا نگفت آب دیده غماز
\\
آب و آتش خلاف یک دگرند
&&
نشنیدیم عشق و صبر انباز
\\
هر که دیدار دوست می‌طلبد
&&
دوستی را حقیقت است و مجاز
\\
آرزومند کعبه را شرط است
&&
که تحمل کند نشیب و فراز
\\
سعدیا زنده عاشقی باشد
&&
که بمیرد بر آستان نیاز
\\
\end{longtable}
\end{center}
