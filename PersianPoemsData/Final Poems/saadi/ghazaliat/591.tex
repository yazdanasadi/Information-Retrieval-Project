\begin{center}
\section*{غزل ۵۹۱: سخت زیبا می‌روی یک بارگی}
\label{sec:591}
\addcontentsline{toc}{section}{\nameref{sec:591}}
\begin{longtable}{l p{0.5cm} r}
سخت زیبا می‌روی یک بارگی
&&
در تو حیران می‌شود نظارگی
\\
این چنین رخ با پری باید نمود
&&
تا بیاموزد پریرخسارگی
\\
هر که را پیش تو پای از جای رفت
&&
زیر بارش برنخیزد بارگی
\\
چشم‌های نیم خوابت سال و ماه
&&
همچو من مستند بی میخوارگی
\\
خستگانت را شکیبایی نماند
&&
یا دوا کن یا بکش یک بارگی
\\
دوست تا خواهی به جای ما نکوست
&&
در حسودان اوفتاد آوارگی
\\
سعدیا تسلیم فرمان شو که نیست
&&
چاره عاشق به جز بیچارگی
\\
\end{longtable}
\end{center}
