\begin{center}
\section*{غزل ۴۳۸: ما دل دوستان به جان بخریم}
\label{sec:438}
\addcontentsline{toc}{section}{\nameref{sec:438}}
\begin{longtable}{l p{0.5cm} r}
ما دل دوستان به جان بخریم
&&
ور جهان دشمن است غم نخوریم
\\
گر به شمشیر می‌زند معشوق
&&
گو بزن جان من که ما سپریم
\\
آن که صبر از جمال او نبود
&&
به ضرورت جفای او ببریم
\\
گر به خشم است و گر به عین رضا
&&
نگهی باز کن که منتظریم
\\
یک نظر بر جمال طلعت دوست
&&
گر به جان می‌دهند تا بخریم
\\
گر تو گویی خلاف عقل است این
&&
عاقلان دیگرند و ما دگریم
\\
باش تا خون ما همی‌ریزد
&&
ما در آن دست و قبضه می‌نگریم
\\
گر برانند و گر ببخشایند
&&
ما بر این در گدای یک نظریم
\\
دوست چندان که می‌کشد ما را
&&
ما به فضل خدای زنده‌تریم
\\
سعدیا زهر قاتل از دستش
&&
گو بیاور که چون شکر بخوریم
\\
ای نسیم صبا ز روضه انس
&&
برگذر پیش از آن که درگذریم
\\
تو خداوندگار باکرمی
&&
گر چه ما بندگان بی هنریم
\\
\end{longtable}
\end{center}
