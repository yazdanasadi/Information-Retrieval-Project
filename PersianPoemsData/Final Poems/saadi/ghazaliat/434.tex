\begin{center}
\section*{غزل ۴۳۴: ما در خلوت به روی خلق ببستیم}
\label{sec:434}
\addcontentsline{toc}{section}{\nameref{sec:434}}
\begin{longtable}{l p{0.5cm} r}
ما در خلوت به روی خلق ببستیم
&&
از همه بازآمدیم و با تو نشستیم
\\
هر چه نه پیوند یار بود بریدیم
&&
وآنچه نه پیمان دوست بود شکستیم
\\
مردم هشیار از این معامله دورند
&&
شاید اگر عیب ما کنند که مستیم
\\
مالک خود را همیشه غصه گدازد
&&
ملک پری پیکری شدیم و برستیم
\\
شاکر نعمت به هر طریق که بودیم
&&
داعی دولت به هر مقام که هستیم
\\
در همه چشمی عزیز و نزد تو خواریم
&&
در همه عالم بلند و پیش تو پستیم
\\
ای بت صاحب دلان مشاهده بنمای
&&
تا تو ببینیم و خویشتن نپرستیم
\\
دیده نگه داشتیم تا نرود دل
&&
با همه عیاری از کمند نجستیم
\\
تا تو اجازت دهی که در قدمم ریز
&&
جان گرامی نهاده بر کف دستیم
\\
دوستی آن است سعدیا که بماند
&&
عهد وفا هم بر این قرار که بستیم
\\
\end{longtable}
\end{center}
