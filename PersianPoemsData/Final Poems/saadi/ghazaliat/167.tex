\begin{center}
\section*{غزل ۱۶۷: گر از جفای تو روزی دلم بیازارد}
\label{sec:167}
\addcontentsline{toc}{section}{\nameref{sec:167}}
\begin{longtable}{l p{0.5cm} r}
گر از جفای تو روزی دلم بیازارد
&&
کمند شوق کشانم به صلح بازآرد
\\
ز درد عشق تو دوشم امید صبح نبود
&&
اسیر عشق چه تاب شب دراز آرد
\\
دلی عجب نبود گر بسوخت کآتش تیز
&&
چه جای موم که پولاد در گداز آرد
\\
تویی که گر بخرامد درخت قامت تو
&&
ز رشک سرو روان را به اهتزاز آرد
\\
دگر به روی خود از خلق در بخواهم بست
&&
مگر کسی ز توام مژده‌ای فرازآرد
\\
اگر قبول کنی سر نهیم بر قدمت
&&
چو بت پرست که در پیش بت نماز آرد
\\
یکی به سمع رضا گوش دل به سعدی دار
&&
که سوز عشق سخن‌های دلنواز آرد
\\
\end{longtable}
\end{center}
