\begin{center}
\section*{غزل ۱۱۶: گر صبر دل از تو هست و گر نیست}
\label{sec:116}
\addcontentsline{toc}{section}{\nameref{sec:116}}
\begin{longtable}{l p{0.5cm} r}
گر صبر دل از تو هست و گر نیست
&&
هم صبر که چاره دگر نیست
\\
ای خواجه به کوی دلستانان
&&
زنهار مرو که ره به در نیست
\\
دانند جهانیان که در عشق
&&
اندیشه عقل معتبر نیست
\\
گویند به جانبی دگر رو
&&
وز جانب او عزیزتر نیست
\\
گرد همه بوستان بگشتیم
&&
بر هیچ درخت از این ثمر نیست
\\
من درخور تو چه تحفه آرم
&&
جانست و بهای یک نظر نیست
\\
دانی که خبر ز عشق دارد
&&
آن کز همه عالمش خبر نیست
\\
سعدی چو امید وصل باقیست
&&
اندیشه جان و بیم سر نیست
\\
پروانه ز عشق بر خطر بود
&&
اکنون که بسوختش خطر نیست
\\
\end{longtable}
\end{center}
