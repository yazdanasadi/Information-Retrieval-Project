\begin{center}
\section*{غزل ۳۹۳: گر به رخسار چو ماهت صنما می‌نگرم}
\label{sec:393}
\addcontentsline{toc}{section}{\nameref{sec:393}}
\begin{longtable}{l p{0.5cm} r}
گر به رخسار چو ماهت صنما می‌نگرم
&&
به حقیقت اثر لطف خدا می‌نگرم
\\
تا مگر دیده ز روی تو بیابد اثری
&&
هر زمان صد رهت اندر سر و پا می‌نگرم
\\
تو به حال من مسکین به جفا می‌نگری
&&
من به خاک کف پایت به وفا می‌نگرم
\\
آفتابی تو و من ذره مسکین ضعیف
&&
تو کجا و من سرگشته کجا می‌نگرم
\\
سر زلفت ظلمات است و لبت آب حیات
&&
در سواد سر زلفت به خطا می‌نگرم
\\
هندوی چشم مبیناد رخ ترک تو باز
&&
گر به چین سر زلفت به خطا می‌نگرم
\\
راه عشق تو دراز است ولی سعدی وار
&&
می‌روم وز سر حسرت به قفا می‌نگرم
\\
\end{longtable}
\end{center}
