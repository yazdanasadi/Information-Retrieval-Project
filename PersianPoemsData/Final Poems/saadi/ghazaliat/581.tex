\begin{center}
\section*{غزل ۵۸۱: همی‌زنم نفس سرد بر امید کسی}
\label{sec:581}
\addcontentsline{toc}{section}{\nameref{sec:581}}
\begin{longtable}{l p{0.5cm} r}
همی‌زنم نفس سرد بر امید کسی
&&
که یاد ناورد از من به سال‌ها نفسی
\\
به چشم رحم به رویم نظر همی‌نکند
&&
به دست جور و جفا گوشمال داده بسی
\\
دلم ببرد و به جان زینهار می‌ندهد
&&
کسی به شهر شما این کند به جای کسی
\\
به هر چه در نگرم نقش روی او بینم
&&
که دیده در همه عالم بدین صفت هوسی
\\
به دست عشق چه شیر سیه چه مورچه‌ای
&&
به دام هجر چه باز سفید چه مگسی
\\
عجب مدار ز من روی زرد و ناله زار
&&
که کوه کاه شود گر برد جفای خسی
\\
بر آستان وصالت نهاده سر سعدی
&&
بر آستین خیالت نبوده دسترسی
\\
\end{longtable}
\end{center}
