\begin{center}
\section*{غزل ۳۶۸: دل پیش تو و دیده به جای دگرستم}
\label{sec:368}
\addcontentsline{toc}{section}{\nameref{sec:368}}
\begin{longtable}{l p{0.5cm} r}
دل پیش تو و دیده به جای دگرستم
&&
تا خصم نداند که تو را می‌نگرستم
\\
روزی به درآیم من از این پرده ناموس
&&
هر جا که بتی چون تو ببینم بپرستم
\\
المنة لله که دلم صید غمی شد
&&
کز خوردن غم‌های پراکنده برستم
\\
آن عهد که گفتی نکنم مهر فراموش
&&
بشکستی و من بر سر پیمان درستم
\\
تا ذوق درونم خبری می‌دهد از دوست
&&
از طعنه دشمن به خدا گر خبرستم
\\
می‌خواستمت پیشکشی لایق خدمت
&&
جان نیک حقیر است ندانم چه فرستم
\\
چون نیک بدیدم که نداری سر سعدی
&&
بر بخت بخندیدم و بر خود بگرستم
\\
\end{longtable}
\end{center}
