\begin{center}
\section*{غزل ۴۹۴: ای یار جفاکرده پیوندبریده}
\label{sec:494}
\addcontentsline{toc}{section}{\nameref{sec:494}}
\begin{longtable}{l p{0.5cm} r}
ای یار جفا کرده پیوند بریده
&&
این بود وفاداری و عهد تو ندیده
\\
در کوی تو معروفم و از روی تو محروم
&&
گرگ دهن آلوده یوسف ندریده
\\
ما هیچ ندیدیم و همه شهر بگفتند
&&
افسانه مجنون به لیلی نرسیده
\\
در خواب گزیده لب شیرین گل اندام
&&
از خواب نباشد مگر انگشت گزیده
\\
بس در طلبت کوشش بی فایده کردیم
&&
چون طفل دوان در پی گنجشک پریده
\\
مرغ دل صاحب نظران صید نکردی
&&
الا به کمان مهره ابروی خمیده
\\
میلت به چه ماند به خرامیدن طاووس
&&
غمزت به نگه کردن آهوی رمیده
\\
گر پای به در می‌نهم از نقطه شیراز
&&
ره نیست تو پیرامن من حلقه کشیده
\\
با دست بلورین تو پنجه نتوان کرد
&&
رفتیم دعا گفته و دشنام شنیده
\\
روی تو مبیناد دگر دیده سعدی
&&
گر دیده به کس باز کند روی تو دیده
\\
\end{longtable}
\end{center}
