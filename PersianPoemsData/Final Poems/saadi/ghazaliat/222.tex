\begin{center}
\section*{غزل ۲۲۲: حسن تو دایم بدین قرار نماند}
\label{sec:222}
\addcontentsline{toc}{section}{\nameref{sec:222}}
\begin{longtable}{l p{0.5cm} r}
حسن تو دایم بدین قرار نماند
&&
مست تو جاوید در خمار نماند
\\
ای گل خندان نوشکفته نگه دار
&&
خاطر بلبل که نوبهار نماند
\\
حسن دلاویز پنجه‌ایست نگارین
&&
تا به قیامت بر او نگار نماند
\\
عاقبت از ما غبار ماند زنهار
&&
تا ز تو بر خاطری غبار نماند
\\
پار گذشت آن چه دیدی از غم و شادی
&&
بگذرد امسال و همچو پار نماند
\\
هم بدهد دور روزگار مرادت
&&
ور ندهد دور روزگار نماند
\\
سعدی شوریده بی‌قرار چرایی
&&
در پی چیزی که برقرار نماند
\\
شیوه عشق اختیار اهل ادب نیست
&&
بل چو قضا آید اختیار نماند
\\
\end{longtable}
\end{center}
