\begin{center}
\section*{غزل ۹۷: صبحی مبارکست نظر بر جمال دوست}
\label{sec:097}
\addcontentsline{toc}{section}{\nameref{sec:097}}
\begin{longtable}{l p{0.5cm} r}
صبحی مبارکست نظر بر جمال دوست
&&
بر خوردن از درخت امید وصال دوست
\\
بختم نخفته بود که از خواب بامداد
&&
برخاستم به طالع فرخنده فال دوست
\\
از دل برون شو ای غم دنیا و آخرت
&&
یا خانه جای رخت بود یا مجال دوست
\\
خواهم که بیخ صحبت اغیار برکنم
&&
در باغ دل رها نکنم جز نهال دوست
\\
تشریف داد و رفت ندانم ز بیخودی
&&
کاین دوست بود در نظرم یا خیال دوست
\\
هوشم نماند و عقل برفت و سخن نبست
&&
مقبل کسی که محو شود در کمال دوست
\\
سعدی حجاب نیست تو آیینه پاک دار
&&
زنگارخورده چون بنماید جمال دوست
\\
\end{longtable}
\end{center}
