\begin{center}
\section*{غزل ۵۰۲: تو با این لطف طبع و دلربایی}
\label{sec:502}
\addcontentsline{toc}{section}{\nameref{sec:502}}
\begin{longtable}{l p{0.5cm} r}
تو با این لطف طبع و دلربایی
&&
چنین سنگین دل و سرکش چرایی
\\
به یک بار از جهان دل در تو بستم
&&
ندانستم که پیمانم نپایی
\\
شب تاریک هجرانم بفرسود
&&
یکی از در درآی ای روشنایی
\\
سری دارم مهیا بر کف دست
&&
که در پایت فشانم چون درآیی
\\
خطای محض باشد با تو گفتن
&&
حدیث حسن خوبان خطایی
\\
نگاری سخت محبوبی و مطبوع
&&
ولیکن سست مهر و بی‌وفایی
\\
دلا گر عاشقی دایم بر آن باش
&&
که سختی بینی و جور آزمایی
\\
و گر طاقت نداری جور مخدوم
&&
برو سعدی که خدمت را نشایی
\\
\end{longtable}
\end{center}
