\begin{center}
\section*{غزل ۴۰۸: امروز مبارکست فالم}
\label{sec:408}
\addcontentsline{toc}{section}{\nameref{sec:408}}
\begin{longtable}{l p{0.5cm} r}
امروز مبارک است فالم
&&
کافتاد نظر بر آن جمالم
\\
الحمد خدای آسمان را
&&
کاختر به درآمد از وبالم
\\
خواب است مگر که می‌نماید
&&
یا عشوه همی‌دهد خیالم
\\
کاین بخت نبود هیچ روزم
&&
وین گل نشکفت هیچ سالم
\\
امروز بدیدم آن چه دل خواست
&&
دید آن چه نخواست بدسگالم
\\
اکنون که تو روی باز کردی
&&
رو باز به خیر کرد حالم
\\
دیگر چه توقع است از ایام
&&
چون بدر تمام شد هلالم
\\
بازآی کز اشتیاق رویت
&&
بگرفت ز خویشتن ملالم
\\
آزرده‌ام از فراق چونانک
&&
دل باز نمی‌دهد وصالم
\\
وز غایت تشنگی که بردم
&&
در حلق نمی‌رود زلالم
\\
بیچاره به رویت آمدم باز
&&
چون چاره نماند و احتیالم
\\
از جور تو هم در تو گیرم
&&
وز دست تو هم بر تو نالم
\\
چون دوست موافق است سعدی
&&
سهل است جفای خلق عالم
\\
\end{longtable}
\end{center}
