\begin{center}
\section*{بخش ۲۹ - تحریض سلیمان علیه‌السلام مر رسولان  را بر تعجیل به هجرت  بلقیس بهر ایمان}
\label{sec:sh029}
\addcontentsline{toc}{section}{\nameref{sec:sh029}}
\begin{longtable}{l p{0.5cm} r}
هم‌چنان که شه سلیمان در نبرد
&&
جذب خیل و لشکر بلقیس کرد
\\
که بیایید ای عزیزان زود زود
&&
که برآمد موجها از بحر جود
\\
سوی ساحل می‌فشاند بی‌خطر
&&
جوش موجش هر زمانی صد گهر
\\
الصلا گفتیم ای اهل رشاد
&&
کین زمان رضوان در جنت گشاد
\\
پس سلیمان گفت ای پیکان روید
&&
سوی بلقیس و بدین دین بگروید
\\
پس بگوییدش بیا اینجا تمام
&&
زود که ان الله یدعوا بالسلام
\\
هین بیا ای طالب دولت شتاب
&&
که فتوحست این زمان و فتح باب
\\
ای که تو طالب نه‌ای تو هم بیا
&&
تا طلب یابی ازین یار وفا
\\
\end{longtable}
\end{center}
