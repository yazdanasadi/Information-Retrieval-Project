\begin{center}
\section*{بخش ۸۴ - سر خواندن وضو کننده اوراد وضو را}
\label{sec:sh084}
\addcontentsline{toc}{section}{\nameref{sec:sh084}}
\begin{longtable}{l p{0.5cm} r}
در وضو هر عضو را وردی جدا
&&
آمدست اندر خبر بهر دعا
\\
چونک استنشاق بینی می‌کنی
&&
بوی جنت خواه از رب غنی
\\
تا ترا آن بو کشد سوی جنان
&&
بوی گل باشد دلیل گلبنان
\\
چونک استنجا کنی ورد و سخن
&&
این بود یا رب تو زینم پاک کن
\\
دست من اینجا رسید این را بشست
&&
دستم اندر شستن جانست سست
\\
ای ز تو کس گشته جان ناکسان
&&
دست فضل تست در جانها رسان
\\
حد من این بود کردم من لئیم
&&
زان سوی حد را نقی کن ای کریم
\\
از حدث شستم خدایا پوست را
&&
از حوادث تو بشو این دوست را
\\
\end{longtable}
\end{center}
