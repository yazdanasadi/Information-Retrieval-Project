\begin{center}
\section*{بخش ۹۴ - یک درخت شدن آن هفت درخت}
\label{sec:sh094}
\addcontentsline{toc}{section}{\nameref{sec:sh094}}
\begin{longtable}{l p{0.5cm} r}
گفت راندم پیشتر من نیکبخت
&&
باز شد آن هفت جمله یک درخت
\\
هفت می‌شد فرد می‌شد هر دمی
&&
من چه سان می‌گشتم ازحیرت همی
\\
بعد از آن دیدم درختان در نماز
&&
صف کشیده چون جماعت کرده ساز
\\
یک درخت از پیش مانند امام
&&
دیگران اندر پس او در قیام
\\
آن قیام و آن رکوع و آن سجود
&&
از درختان بس شگفتم می‌نمود
\\
یاد کردم قول حق را آن زمان
&&
گفت النجم و شجر را یسجدان
\\
این درختان را نه زانو نه میان
&&
این چه ترتیب نمازست آنچنان
\\
آمد الهام خدا کای با فروز
&&
می عجب داری ز کار ما هنوز
\\
\end{longtable}
\end{center}
