\begin{center}
\section*{بخش ۶۰ - زیافت تاویل رکیک مگس}
\label{sec:sh060}
\addcontentsline{toc}{section}{\nameref{sec:sh060}}
\begin{longtable}{l p{0.5cm} r}
آن مگس بر برگ کاه و بول خر
&&
همچو کشتیبان همی افراشت سر
\\
گفت من دریا و کشتی خوانده‌ام
&&
مدتی در فکر آن می‌مانده‌ام
\\
اینک این دریا و این کشتی و من
&&
مرد کشتیبان و اهل و رای‌زن
\\
بر سر دریا همی راند او عمد
&&
می‌نمودش آن قدر بیرون ز حد
\\
بود بی‌حد آن چمین نسبت بدو
&&
آن نظر که بیند آن را راست کو
\\
عالمش چندان بود کش بینشست
&&
چشم چندین بحر همچندینشست
\\
صاحب تاویل باطل چون مگس
&&
وهم او بول خر و تصویر خس
\\
گر مگس تاویل بگذارد برای
&&
آن مگس را بخت گرداند همای
\\
آن مگس نبود کش این عبرت بود
&&
روح او نه در خور صورت بود
\\
\end{longtable}
\end{center}
