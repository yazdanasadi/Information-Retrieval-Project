\begin{center}
\section*{بخش ۸۱ - حکایت اشتر و گاو و قج که در راه بند گیاه یافتند هر یکی می‌گفت من خورم}
\label{sec:sh081}
\addcontentsline{toc}{section}{\nameref{sec:sh081}}
\begin{longtable}{l p{0.5cm} r}
اشتر و گاو و قجی در پیش راه
&&
یافتند اندر روش بندی گیاه
\\
گفت قج بخش ار کنیم این را یقین
&&
هیچ کس از ما نگردد سیر ازین
\\
لیک عمر هرکه باشد بیشتر
&&
این علف اوراست اولی گو بخور
\\
که اکابر را مقدم داشتن
&&
آمدست از مصطفی اندر سنن
\\
گرچه پیران را درین دور لئام
&&
در دو موضع پیش می‌دارند عام
\\
یا در آن لوتی که آن سوزان بود
&&
یا بر آن پل کز خلل ویران بود
\\
خدمت شیخی بزرگی قایدی
&&
عام نارد بی‌قرینهٔ فاسدی
\\
خیرشان اینست چه بود شرشان
&&
قبحشان را باز دان از فرشان
\\
\end{longtable}
\end{center}
