\begin{center}
\section*{بخش ۶۸ - نالیدن معاویه به حضرت حق تعالی از ابلیس و نصرت خواستن}
\label{sec:sh068}
\addcontentsline{toc}{section}{\nameref{sec:sh068}}
\begin{longtable}{l p{0.5cm} r}
این حدیثش همچو دودست ای اله
&&
دست گیر ار نه گلیمم شد سیاه
\\
من به حجت بر نیایم با بلیس
&&
کوست فتنهٔ هر شریف و هر خسیس
\\
آدمی کو علم الاسما بگست
&&
در تک چون برق این سگ بی تکست
\\
از بهشت انداختش بر روی خاک
&&
چون سمک در شست او شد از سماک
\\
نوحهٔ انا ظلمنا می‌زدی
&&
نیست دستان و فسونش را حدی
\\
اندرون هر حدیث او شرست
&&
صد هزاران سحر در وی مضمرست
\\
مردی مردان ببندد در نفس
&&
در زن و در مرد افروزد هوس
\\
ای بلیس خلق‌سوز فتنه‌جو
&&
بر چیم بیدار کردی راست گو
\\
\end{longtable}
\end{center}
