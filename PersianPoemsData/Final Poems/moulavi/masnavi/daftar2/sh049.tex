\begin{center}
\section*{بخش ۴۹ - وحی کردن حق تعالی به موسی علیه السلام کی چرا به عیادت من نیامدی}
\label{sec:sh049}
\addcontentsline{toc}{section}{\nameref{sec:sh049}}
\begin{longtable}{l p{0.5cm} r}
آمد از حق سوی موسی این عتاب
&&
کای طلوع ماه دیده تو ز جیب
\\
مشرقت کردم ز نور ایزدی
&&
من حقم رنجور گشتم نامدی
\\
گفت سبحانا تو پاکی از زیان
&&
این چه رمزست این بکن یا رب بیان
\\
باز فرمودش که در رنجوریم
&&
چون نپرسیدی تو از روی کرم
\\
گفت یا رب نیست نقصانی ترا
&&
عقل گم شد این سخن را برگشا
\\
گفت آری بندهٔ خاص گزین
&&
کشت رنجور او منم نیکو ببین
\\
هست معذوریش معذوری من
&&
هست رنجوریش رنجوری من
\\
هر که خواهد همنشینی خدا
&&
تا نشیند در حضور اولیا
\\
از حضور اولیا گر بسکلی
&&
تو هلاکی زانک جزوی بی کلی
\\
هر که را دیو از کریمان وا برد
&&
بی کسش یابد سرش را او خورد
\\
یک بدست از جمع رفتن یک زمان
&&
مکر دیوست بشنو و نیکو بدان
\\
\end{longtable}
\end{center}
