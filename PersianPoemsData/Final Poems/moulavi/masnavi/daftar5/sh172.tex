\begin{center}
\section*{بخش ۱۷۲ - بیان آنک نحن قسمنا کی یکی را شهوت و قوت خران دهد و یکی را کیاست و قوت انبیا و فرشتگان بخشد سر ز هوا تافتن از سروریست ترک هوا قوت پیغامبریست تخمهایی کی شهوتی نبود بر آن جز قیامتی نبود}
\label{sec:sh172}
\addcontentsline{toc}{section}{\nameref{sec:sh172}}
\begin{longtable}{l p{0.5cm} r}
گر بدش سستی نری خران
&&
بود او را مردی پیغامبران
\\
ترک خشم و شهوت و حرص‌آوری
&&
هست مردی و رگ پیغامبری
\\
نری خر گو مباش اندر رگش
&&
حق همی خواند الغ بگلربگش
\\
مرده‌ای باشم به من حق بنگرد
&&
به از آن زنده که باشد دور و رد
\\
مغز مردی این شناس و پوست آن
&&
آن برد دوزخ برد این در جنان
\\
حفت الجنه مکاره را رسید
&&
حفت النار از هوا آمد پدید
\\
ای ایاز شیر نر دیوکش
&&
مردی خر کم فزون مردی هش
\\
آنچ چندین صدر ادراکش نکرد
&&
لعب کودک بود پیشت اینت مرد
\\
ای به دیده لذت امر مرا
&&
جان سپرده بهر امرم در وفا
\\
داستان ذوق امر و چاشنیش
&&
بشنو اکنون در بیان معنویش
\\
\end{longtable}
\end{center}
