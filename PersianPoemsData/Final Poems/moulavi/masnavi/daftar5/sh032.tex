\begin{center}
\section*{بخش ۳۲ - جواب گفتن طاوس آن سایل را}
\label{sec:sh032}
\addcontentsline{toc}{section}{\nameref{sec:sh032}}
\begin{longtable}{l p{0.5cm} r}
چون ز گریه فارغ آمد گفت رو
&&
که تو رنگ و بوی را هستی گرو
\\
آن نمی‌بینی که هر سو صد بلا
&&
سوی من آید پی این بالها
\\
ای بسا صیاد بی‌رحمت مدام
&&
بهر این پرها نهد هر سوم دام
\\
چند تیرانداز بهر بالها
&&
تیر سوی من کشد اندر هوا
\\
چون ندارم زور و ضبط خویشتن
&&
زین قضا و زین بلا و زین فتن
\\
آن به آید که شوم زشت و کریه
&&
تا بوم آمن درین کهسار و تیه
\\
این سلاح عجب من شد ای فتی
&&
عجب آرد معجبان را صد بلا
\\
\end{longtable}
\end{center}
