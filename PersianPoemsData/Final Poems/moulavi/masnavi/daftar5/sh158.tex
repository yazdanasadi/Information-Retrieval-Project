\begin{center}
\section*{بخش ۱۵۸ - نواختن سلطان ایاز را}
\label{sec:sh158}
\addcontentsline{toc}{section}{\nameref{sec:sh158}}
\begin{longtable}{l p{0.5cm} r}
ای ایاز پر نیاز صدق‌کیش
&&
صدق تو از بحر و از کوهست بیش
\\
نه به وقت شهوتت باشد عثار
&&
که رود عقل چو کوهت کاه‌وار
\\
نه به وقت خشم و کینه صبرهات
&&
سست گردد در قرار و در ثبات
\\
مردی این مردیست نه ریش و ذکر
&&
ورنه بودی شاه مردان کیر خر
\\
حق کرا خواندست در قرآن رجال
&&
کی بود این جسم را آنجا مجال
\\
روح حیوان را چه قدرست ای پدر
&&
آخر از بازار قصابان گذر
\\
صد هزاران سر نهاده بر شکم
&&
ارزشان از دنبه و از دم کم
\\
روسپی باشد که از جولان کیر
&&
عقل او موشی شود شهوت چو شیر
\\
\end{longtable}
\end{center}
