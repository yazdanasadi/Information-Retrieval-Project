\begin{center}
\section*{غزل شماره ۲۱۰۶: مست رسید آن بت بی‌باک من}
\label{sec:2106}
\addcontentsline{toc}{section}{\nameref{sec:2106}}
\begin{longtable}{l p{0.5cm} r}
مست رسید آن بت بی‌باک من
&&
دردکش و دلخوش و چالاک من
\\
گفت به من بنگر و دلشاد شو
&&
هیچ به خود منگر غمناک من
\\
ز آب و گل این دیده تو پرگل است
&&
پاک کنش در نظر پاک من
\\
دست بزد خرقه من چاک کرد
&&
گفت مزن بخیه بر این چاک من
\\
روی چو بر خاک نهادم بگفت
&&
پاک مکن روی خود از خاک من
\\
ای منت آورده منت می‌برم
&&
ز آنک منم شیر و تو شیشاک من
\\
نفت زدم در تو و می‌سوز خوش
&&
لیک سیه می‌نکند زاک من
\\
\end{longtable}
\end{center}
