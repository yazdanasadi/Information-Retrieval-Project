\begin{center}
\section*{غزل شماره ۱۵۳۶: میان ما درآ ما عاشقانیم}
\label{sec:1536}
\addcontentsline{toc}{section}{\nameref{sec:1536}}
\begin{longtable}{l p{0.5cm} r}
میان ما درآ ما عاشقانیم
&&
که تا در باغ عشقت درکشانیم
\\
مقیم خانه ما شو چو سایه
&&
که ما خورشید را همسایگانیم
\\
چو جان اندر جهان گر ناپدیدیم
&&
چو عشق عاشقان گر بی‌نشانیم
\\
ولیک آثار ما پیوسته توست
&&
که ما چون جان نهانیم و عیانیم
\\
هر آن چیزی که تو گویی که آنید
&&
به بالاتر نگر بالای آنیم
\\
تو آبی لیک گردابی و محبوس
&&
درآ در ما که ما سیل روانیم
\\
چو ما در فقر مطلق پاکبازیم
&&
بجز تصنیف نادانی ندانیم
\\
\end{longtable}
\end{center}
