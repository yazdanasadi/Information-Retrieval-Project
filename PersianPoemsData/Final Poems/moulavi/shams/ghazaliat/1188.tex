\begin{center}
\section*{غزل شماره ۱۱۸۸: الا ای شمع گریان گرم می‌سوز}
\label{sec:1188}
\addcontentsline{toc}{section}{\nameref{sec:1188}}
\begin{longtable}{l p{0.5cm} r}
الا ای شمع گریان گرم می‌سوز
&&
خلاص شمع نزدیکست شد روز
\\
خلاص شمع‌ها شمعی برآمد
&&
که بر زنگی ظلمت‌هاست پیروز
\\
نهان شد ظلم و ظلمت‌ها ز خورشید
&&
نهان گردد الف چون گشت مهموز
\\
شنو از شمس تأویلات و تعبیر
&&
چو اندر خواب بشنیدی تو مرموز
\\
چنین باشد بیان نور ناطق
&&
نه لب باشد نه آواز و نه پدفوز
\\
چو مه از ابر تن بیرون رو ای دوست
&&
هزار اکسیر از خورشید آموز
\\
پی خورشید بهر این دوانست
&&
هلال و بدر صبح و شام چون یوز
\\
چو دیدی پرده سوزی‌های خورشید
&&
دهان از پرده دریدن فرودوز
\\
خمش آن شیر شیران نور معنیست
&&
پنیری شد به حرف از حاجت یوز
\\
\end{longtable}
\end{center}
