\begin{center}
\section*{غزل شماره ۱۸۹۹: دل خون خواره را یک باره بستان}
\label{sec:1899}
\addcontentsline{toc}{section}{\nameref{sec:1899}}
\begin{longtable}{l p{0.5cm} r}
دل خون خواره را یک باره بستان
&&
ز غم صدپاره شد یک پاره بستان
\\
بکن جان مرا امروز چاره
&&
وگر نی جان از این بیچاره بستان
\\
همه شب دوش می گفتم خدایا
&&
که داد من از آن خون خواره بستان
\\
دل سنگین او چون ریخت خونم
&&
تو خون من ز سنگ خاره بستان
\\
به دست دل فرستادم دو سه خط
&&
یکی خط را از آن آواره بستان
\\
در آن خط صورت و اشکال عشق است
&&
برای عبرت و نظاره بستان
\\
دلم با عشق هم استاره افتاد
&&
نخواهی جرم از استاره بستان
\\
\end{longtable}
\end{center}
