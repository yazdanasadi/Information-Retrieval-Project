\begin{center}
\section*{غزل شماره ۲۹۰۹: هست امروز آنچ می‌باید بلی}
\label{sec:2909}
\addcontentsline{toc}{section}{\nameref{sec:2909}}
\begin{longtable}{l p{0.5cm} r}
هست امروز آنچ می‌باید بلی
&&
هست نقل و باده بی‌حد بلی
\\
هست ای ساقی خوب از بامداد
&&
کان شیرینی بنامیزد بلی
\\
آفتاب امروز گشته‌ست از پگاه
&&
ساقی صد زهره و فرقد بلی
\\
شد عطارد مست و اشکسته قلم
&&
لوح شست از هوز و ابجد بلی
\\
مطرب ناهید بربط می‌نواخت
&&
هر چه می‌گفت آن چنان آمد بلی
\\
دفتر عشقش چو برخواند خرد
&&
پرشکر گردد دل کاغذ بلی
\\
گشت حاصل آرزوی دل نعم
&&
گشت هر سعدی کنون اسعد بلی
\\
چونک سلطان ملاحت داد داد
&&
داد بستانیم از هر دد بلی
\\
بس کنم کاین قصه‌ای بی‌منتهاست
&&
کز سخن دیگر سخن زاید بلی
\\
\end{longtable}
\end{center}
