\begin{center}
\section*{غزل شماره ۱۹۵۳: هر صبوحی ارغنون‌ها را برنجان همچنین}
\label{sec:1953}
\addcontentsline{toc}{section}{\nameref{sec:1953}}
\begin{longtable}{l p{0.5cm} r}
هر صبوحی ارغنون‌ها را برنجان همچنین
&&
آفرین‌ها بر جمالت همچنین جان همچنین
\\
پیش رویت روز مست و پیش زلفت شب خراب
&&
ای که کفرت همچنان و ای که ایمان همچنین
\\
در کنار زهره نه تو چنگ عشرت همچنان
&&
پای کوبان اندرآ ای ماه تابان همچنین
\\
اشتهای مشک و عنبر چون بخیزد جمع را
&&
حلقه‌های زلف خود را زو برافشان همچنین
\\
چرخه چرخ ار بگردد بی‌مرادت یک نفس
&&
آتشی درزن به جان چرخ گردان همچنین
\\
روز روز مجلس است ای عشق دست ما بگیر
&&
می کشان تا بزم خاص و تخت سلطان همچنین
\\
پاره پاره پیشتر رو گر چه مستی ای رفیق
&&
پاره‌ای راه است از ما تا به میدان همچنین
\\
در هوای شمس تبریزی ز ظلمت می گذر
&&
ناگهان سر برزنی از باغ و ایوان همچنین
\\
\end{longtable}
\end{center}
