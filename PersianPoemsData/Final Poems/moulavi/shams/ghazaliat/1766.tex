\begin{center}
\section*{غزل شماره ۱۷۶۶: خیز تا فتنه‌ای برانگیزیم}
\label{sec:1766}
\addcontentsline{toc}{section}{\nameref{sec:1766}}
\begin{longtable}{l p{0.5cm} r}
خیز تا فتنه‌ای برانگیزیم
&&
یک زمان از زمانه بگریزیم
\\
بر بساط نشاط بنشینیم
&&
همه از پیش خویش برخیزیم
\\
جز حریف ظریف نگزینیم
&&
با کسان خسان نیامیزیم
\\
غم بیهوده در جهان نخوریم
&&
می آسوده در قدح ریزیم
\\
ما گرفتار شادی و طربیم
&&
نه گرفتار زهد و پرهیزیم
\\
گر ستیزه کند فلک با ما
&&
بر مرادش رویم و نستیزیم
\\
چون نداریم هیچ دست آویز
&&
چند با هر کسی درآویزیم
\\
عیش باقی است شمس تبریزی
&&
مست جاوید شاه تبریزیم
\\
\end{longtable}
\end{center}
