\begin{center}
\section*{غزل شماره ۱۳۸۵: بس جهد می کردم که من آیینه نیکی شوم}
\label{sec:1385}
\addcontentsline{toc}{section}{\nameref{sec:1385}}
\begin{longtable}{l p{0.5cm} r}
بس جهد می کردم که من آیینه نیکی شوم
&&
تو حکم می کردی که من خمخانه سیکی شوم
\\
خمخانه خاصان شدم دریای غواصان شدم
&&
خورشید بی‌نقصان شدم تا طب تشکیکی شوم
\\
نقش ملایک ساختی بر آب و گل افراختی
&&
دورم بدان انداختی کاکسیر نزدیکی شوم
\\
هاروتیی افروختی پس جادویش آموختی
&&
ز آنم چنین می سوختی تا شمع تاریکی شوم
\\
ترکی همه ترکی کند تاجیک تاجیکی کند
&&
من ساعتی ترکی شوم یک لحظه تاجیکی شوم
\\
گه تاج سلطانان شوم گه مکر شیطانان شوم
&&
گه عقل چالاکی شوم گه طفل چالیکی شوم
\\
خون روی را ریختم با یوسفی آمیختم
&&
در روی او سرخی شوم در موش باریکی شوم
\\
\end{longtable}
\end{center}
