\begin{center}
\section*{غزل شماره ۲۴۹۳: رو بنمودی به تو گر همگی نه جانمی}
\label{sec:2493}
\addcontentsline{toc}{section}{\nameref{sec:2493}}
\begin{longtable}{l p{0.5cm} r}
رو بنمودی به تو گر همگی نه جانمی
&&
دیده شدی نشان من گر نه که بی‌نشانمی
\\
سیمبرا نه من زرم لعل لبا نه گوهرم
&&
جوهر زر نمودمی گر نه درون کانمی
\\
لطف توام نمی‌هلد ور نه همه زمانه را
&&
از هوس تو ای شکر همچو مگس برانمی
\\
گلبن جان به عشق تو گفت اگر نترسمی
&&
سوسن وار گشتمی سر همه سر زبانمی
\\
گوید خلق عاقلی یک نفسی به خود بیا
&&
گفتم اگر چنینمی یک نفسی چنانمی
\\
سیم قبای ماه اگر لایق کوی تو بدی
&&
من کمرش گرفتمی سوی تواش کشانمی
\\
موج هوای عشق تو گر هلدی دمی مرا
&&
آتش‌ها بکشتمی چاره عاشقانمی
\\
گر نه ز تیر غیرت او چشم زمانه دوختی
&&
فاش و عیان به دست او بر مثل کمانمی
\\
از تبریز و شمس دین رمز و کنایت است این
&&
آه چه شدی که پیش او من شده ترجمانمی
\\
\end{longtable}
\end{center}
