\begin{center}
\section*{غزل شماره ۱۷۶۱: ما همه از الست همدستیم}
\label{sec:1761}
\addcontentsline{toc}{section}{\nameref{sec:1761}}
\begin{longtable}{l p{0.5cm} r}
ما همه از الست همدستیم
&&
عاقبت شکر بازپیوستیم
\\
ما همه همدلیم و همراهیم
&&
جمله از یک شراب سرمستیم
\\
ما ز کونین عشق بگزیدیم
&&
جز که آن عشق هیچ نپرستیم
\\
چند تلخی کشید جان ز فراق
&&
عاقبت از فراق وارستیم
\\
آفتابی درآمد از روزن
&&
کرد ما را بلند اگر پستیم
\\
آفتابا مکش ز ما دامن
&&
نی که بر دامن تو بنشستیم
\\
از شعاع تو است اگر لعلیم
&&
از تو هستیم ما اگر هستیم
\\
پیش تو ذره وار رقصانیم
&&
از هوای تو بند بشکستیم
\\
\end{longtable}
\end{center}
