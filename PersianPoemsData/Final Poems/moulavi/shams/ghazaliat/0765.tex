\begin{center}
\section*{غزل شماره ۷۶۵: هله نومید نباشی که تو را یار براند}
\label{sec:0765}
\addcontentsline{toc}{section}{\nameref{sec:0765}}
\begin{longtable}{l p{0.5cm} r}
هله نومید نباشی که تو را یار براند
&&
گرت امروز براند نه که فردات بخواند
\\
در اگر بر تو ببندد مرو و صبر کن آن جا
&&
ز پس صبر تو را او به سر صدر نشاند
\\
و اگر بر تو ببندد همه ره‌ها و گذرها
&&
ره پنهان بنماید که کس آن راه نداند
\\
نه که قصاب به خنجر چو سر میش ببرد
&&
نهلد کشته خود را کشد آن گاه کشاند
\\
چو دم میش نماند ز دم خود کندش پر
&&
تو ببینی دم یزدان به کجا هات رساند
\\
به مثل گفتم این را و اگر نه کرم او
&&
نکشد هیچ کسی را و ز کشتن برهاند
\\
همگی ملک سلیمان به یکی مور ببخشد
&&
بدهد هر دو جهان را و دلی را نرماند
\\
دل من گرد جهان گشت و نیابید مثالش
&&
به کی ماند به کی ماند به کی ماند به کی ماند
\\
هله خاموش که بی‌گفت از این می همگان را
&&
بچشاند بچشاند بچشاند بچشاند
\\
\end{longtable}
\end{center}
