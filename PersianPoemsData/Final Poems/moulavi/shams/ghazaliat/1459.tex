\begin{center}
\section*{غزل شماره ۱۴۵۹: تا عاشق آن یارم بی‌کارم و بر کارم}
\label{sec:1459}
\addcontentsline{toc}{section}{\nameref{sec:1459}}
\begin{longtable}{l p{0.5cm} r}
تا عاشق آن یارم بی‌کارم و بر کارم
&&
سرگشته و پابرجا ماننده پرگارم
\\
ماننده مریخی با ماه و فلک خشمم
&&
وز چرخ کله زرین در ننگم و در عارم
\\
گر خویش منی یارا می بین که چه بی‌خویشم
&&
ز اسرار چه می پرسی چون شهره و اظهارم
\\
جز خون دل عاشق آن شیر نیاشامد
&&
من زاده آن شیرم دلجویم و خون خوارم
\\
رنجورم و می دانی هم فاتحه می خوانی
&&
ای دوست نمی‌بینی کز فاتحه بیمارم
\\
حلاج اشارت گو از خلق به دار آمد
&&
وز تندی اسرارم حلاج زند دارم
\\
اقرار مکن خواجه من با تو نمی‌گویم
&&
من مرده نمی‌شویم من خاره نمی‌خارم
\\
ای منکر مخدومی شمس الحق تبریزی
&&
ز اقرار چو تو کوری بیزارم و بیزارم
\\
\end{longtable}
\end{center}
