\begin{center}
\section*{غزل شماره ۲۶۸۰: چنین باشد چنین گوید منادی}
\label{sec:2680}
\addcontentsline{toc}{section}{\nameref{sec:2680}}
\begin{longtable}{l p{0.5cm} r}
چنین باشد چنین گوید منادی
&&
که بی‌رنجی نبینی هیچ شادی
\\
چه مایه رنج‌ها دیدی تو هر روز
&&
تأمل کن از آن روزی که زادی
\\
چه خون از چشم و دل‌ها برگشاده‌ست
&&
که تا تو چشم در عالم گشادی
\\
خداوندا اگر آهن بدیدی
&&
ز اول آن کشاکش کش تو دادی
\\
ز بیم و ترس آهن آب گشتی
&&
گدازیدی نپذرفتی جمادی
\\
ولیک آن را نهان کردی ز آهن
&&
به هر روز اندک اندک می‌نهادی
\\
چو آهن گشت آیینه به آخر
&&
بگفتا شکر ای سلطان هادی
\\
\end{longtable}
\end{center}
