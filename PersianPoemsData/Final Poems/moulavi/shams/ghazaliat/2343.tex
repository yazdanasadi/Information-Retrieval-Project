\begin{center}
\section*{غزل شماره ۲۳۴۳: ایا خورشید بر گردون سواره}
\label{sec:2343}
\addcontentsline{toc}{section}{\nameref{sec:2343}}
\begin{longtable}{l p{0.5cm} r}
ایا خورشید بر گردون سواره
&&
به حیله کرده خود را چون ستاره
\\
گهی باشی چو دل اندر میانه
&&
گهی آیی نشینی بر کناره
\\
گهی از دور دور استاده باشی
&&
که من مرد غریبم در نظاره
\\
گهی چون چاره غم‌ها را بسوزی
&&
گهی گویی که این غم را چه چاره
\\
تو پاره می‌کنی و هم بدوزی
&&
که دل آن به که باشد پاره پاره
\\
گهی دل را بگریانم چو طفلان
&&
مرا گویی بجنبان گاهواره
\\
گهی بر گیریم چون دایگان تو
&&
گهی بر من نشینی چون سواره
\\
گهی پیری نمایی گاه دومو
&&
زمانی کودک و گه شیرخواره
\\
زبونم یا زبونم تو گرفتی
&&
زهی عیار و چست و حیله باره
\\
\end{longtable}
\end{center}
