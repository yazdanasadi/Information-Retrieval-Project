\begin{center}
\section*{غزل شماره ۸۳۰: صاف جان‌ها سوی گردون می‌رود}
\label{sec:0830}
\addcontentsline{toc}{section}{\nameref{sec:0830}}
\begin{longtable}{l p{0.5cm} r}
صاف جان‌ها سوی گردون می‌رود
&&
درد جان‌ها سوی هامون می‌رود
\\
چشم دل بگشا و در جان‌ها نگر
&&
چون بیامد چون شد و چون می‌رود
\\
جامه برکش چونک در راهی روی
&&
چون همه ره خاک با خون می‌رود
\\
لاله خون آلود می‌روید ز خاک
&&
گر چه با دامان گلگون می‌رود
\\
جان چو شد در زیر خاکم جا کنید
&&
خاک در خانه چو خاتون می‌رود
\\
جان عرشی سوی عیسی می‌رود
&&
جان فرعونی به قارون می‌رود
\\
سوی آن دل جان من پر می‌زند
&&
کو لطیف و شاد و موزون می‌رود
\\
زانک آن جان دون حق چیزی نخواست
&&
وین دگر جان سوی مادون می‌رود
\\
\end{longtable}
\end{center}
