\begin{center}
\section*{غزل شماره ۱۵۰۸: سفر کردم به هر شهری دویدم}
\label{sec:1508}
\addcontentsline{toc}{section}{\nameref{sec:1508}}
\begin{longtable}{l p{0.5cm} r}
سفر کردم به هر شهری دویدم
&&
به لطف و حسن تو کس را ندیدم
\\
ز هجران و غریبی بازگشتم
&&
دگرباره بدین دولت رسیدم
\\
از باغ روی تو تا دور گشتم
&&
نه گل دیدم نه یک میوه بچیدم
\\
به بدبختی چو دور افتادم از تو
&&
ز هر بدبخت صد زحمت کشیدم
\\
چه گویم مرده بودم بی‌تو مطلق
&&
خدا از نو دگربار آفریدم
\\
عجب گویی منم روی تو دیده
&&
منم گویی که آوازت شنیدم
\\
بهل تا دست و پایت را ببوسم
&&
بده عیدانه کامروز است عیدم
\\
تو را ای یوسف مصر ارمغانی
&&
چنین آیینه روشن خریدم
\\
\end{longtable}
\end{center}
