\begin{center}
\section*{غزل شماره ۱۷۲: در میان عاشقان عاقل مبا}
\label{sec:0172}
\addcontentsline{toc}{section}{\nameref{sec:0172}}
\begin{longtable}{l p{0.5cm} r}
در میان عاشقان عاقل مبا
&&
خاصه اندر عشق این لعلین قبا
\\
دور بادا عاقلان از عاشقان
&&
دور بادا بوی گلخن از صبا
\\
گر درآید عاقلی گو راه نیست
&&
ور درآید عاشقی صد مرحبا
\\
مجلس ایثار و عقل سخت گیر
&&
صرفه اندر عاشقی باشد وبا
\\
ننگ آید عشق را از نور عقل
&&
بد بود پیری در ایام صبا
\\
خانه بازآ عاشقا تو زوترک
&&
عمر خود بی‌عاشقی باشد هبا
\\
جان نگیرد شمس تبریزی به دست
&&
دست بر دل نه برون رو قالبا
\\
\end{longtable}
\end{center}
