\begin{center}
\section*{غزل شماره ۳۲: دیدم سحر آن شاه را بر شاهراه هل اتی}
\label{sec:0032}
\addcontentsline{toc}{section}{\nameref{sec:0032}}
\begin{longtable}{l p{0.5cm} r}
دیدم سحر آن شاه را بر شاهراه هل اتی
&&
در خواب غفلت بی‌خبر زو بوالعلی و بوالعلا
\\
زان می که در سر داشتم من ساغری برداشتم
&&
در پیش او می‌داشتم گفتم که ای شاه الصلا
\\
گفتا چیست این ای فلان گفتم که خون عاشقان
&&
جوشیده و صافی چو جان بر آتش عشق و ولا
\\
گفتا چو تو نوشیده‌ای در دیگ جان جوشیده‌ای
&&
از جان و دل نوشش کنم ای باغ اسرار خدا
\\
آن دلبر سرمست من بستد قدح از دست من
&&
اندرکشیدش همچو جان کان بود جان را جان فزا
\\
از جان گذشته صد درج هم در طرب هم در فرج
&&
می‌کرد اشارت آسمان کای چشم بد دور از شما
\\
\end{longtable}
\end{center}
