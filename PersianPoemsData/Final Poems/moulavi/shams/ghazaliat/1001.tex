\begin{center}
\section*{غزل شماره ۱۰۰۱: آه در آن شمع منور چه بود}
\label{sec:1001}
\addcontentsline{toc}{section}{\nameref{sec:1001}}
\begin{longtable}{l p{0.5cm} r}
آه در آن شمع منور چه بود
&&
کآتش زد در دل و دل را ربود
\\
ای زده اندر دل من آتشی
&&
سوختم ای دوست بیا زود زود
\\
صورت دل صورت مخلوق نیست
&&
کز رخ دل حسن خدا رو نمود
\\
جز شکرش نیست مرا چاره‌ای
&&
جز لب او نیست مرا هیچ سود
\\
یاد کن آن را که یکی صبحدم
&&
این دلم از زلف تو بندی گشود
\\
جان من اول که بدیدم تو را
&&
جان من از جان تو چیزی شنود
\\
چون دلم از چشمه تو آب خورد
&&
غرقه شد اندر تو و سیلم ربود
\\
\end{longtable}
\end{center}
