\begin{center}
\section*{غزل شماره ۱۵۲۱: من از عالم تو را تنها گزینم}
\label{sec:1521}
\addcontentsline{toc}{section}{\nameref{sec:1521}}
\begin{longtable}{l p{0.5cm} r}
من از عالم تو را تنها گزینم
&&
روا داری که من غمگین نشینم
\\
دل من چون قلم اندر کف توست
&&
ز توست ار شادمان وگر حزینم
\\
بجز آنچ تو خواهی من چه باشم
&&
بجز آنچ نمایی من چه بینم
\\
گه از من خار رویانی گهی گل
&&
گهی گل بویم و گه خار چینم
\\
مرا تو چون چنان داری چنانم
&&
مرا تو چون چنین خواهی چنینم
\\
در آن خمی که دل را رنگ بخشی
&&
چه باشم من چه باشد مهر و کینم
\\
تو بودی اول و آخر تو باشی
&&
تو به کن آخرم از اولینم
\\
چو تو پنهان شوی از اهل کفرم
&&
چو تو پیدا شوی از اهل دینم
\\
بجز چیزی که دادی من چه دارم
&&
چه می جویی ز جیب و آستینم
\\
\end{longtable}
\end{center}
