\begin{center}
\section*{غزل شماره ۸۲۶: ای خدا از عاشقان خشنود باد}
\label{sec:0826}
\addcontentsline{toc}{section}{\nameref{sec:0826}}
\begin{longtable}{l p{0.5cm} r}
ای خدا از عاشقان خشنود باد
&&
عاشقان را عاقبت محمود باد
\\
عاشقان را از جمالت عید باد
&&
جانشان در آتشت چون عود باد
\\
دست کردی دلبرا در خون ما
&&
جان ما زین دست خون آلود باد
\\
هر که گوید که خلاصش ده ز عشق
&&
آن دعا از آسمان مردود باد
\\
مه کم آید مدتی در راه عشق
&&
آن کمی عشق جمله سود باد
\\
دیگران از مرگ مهلت خواستند
&&
عاشقان گویند نی نی زود باد
\\
آسمان از دود عاشق ساخته‌ست
&&
آفرین بر صاحب این دود باد
\\
\end{longtable}
\end{center}
