\begin{center}
\section*{غزل شماره ۲۳۴۶: مکن راز مرا ای جان فسانه}
\label{sec:2346}
\addcontentsline{toc}{section}{\nameref{sec:2346}}
\begin{longtable}{l p{0.5cm} r}
مکن راز مرا ای جان فسانه
&&
شنیدستی مجالس بالامانه
\\
شنیدستی که الدین النصیحه
&&
نصیحت چیست جستن از میانه
\\
شنیدستی که الفرقه عذاب
&&
فراقش آتش آمد با زبانه
\\
چو لا تاسو علی ما فات گفته‌ست
&&
نمی‌ارزد به رنج دام دانه
\\
چو فرموده‌ست حق کالصلح خیر
&&
رها کن ماجرا را ای یگانه
\\
هلا برجه که ان الله یدعوا
&&
غریبی را رها کن رو به خانه
\\
رها کن حرص را کالفقر فخری
&&
چرا می ننگ داری زین نشانه
\\
چو ره بگشاد ابیت عند ربی
&&
چه باشد گر کم آید خشک نانه
\\
تجلی ربه نی کم ز کوهی
&&
بخوان بر خود مخوان این را فسانه
\\
خدا با توست حاضر نحن اقرب
&&
در آن زلفی و بی‌آگه چو شانه
\\
ولی زان زلف شانه زنده گردد
&&
بخوان قرآن نسوی تا بنانه
\\
چو گفته‌ست انصتو ای طوطی جان
&&
بپر خاموش و رو تا آشیانه
\\
\end{longtable}
\end{center}
