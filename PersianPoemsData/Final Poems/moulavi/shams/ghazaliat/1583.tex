\begin{center}
\section*{غزل شماره ۱۵۸۳: می خرامد جان مجلس سوی مجلس گام گام}
\label{sec:1583}
\addcontentsline{toc}{section}{\nameref{sec:1583}}
\begin{longtable}{l p{0.5cm} r}
می خرامد جان مجلس سوی مجلس گام گام
&&
در جبینش آفتاب و در یمینش جام جام
\\
می خرامد بخت ما کو هست نقد وقت ما
&&
مشنو ای پخته از این پس وعده‌های خام خام
\\
جاء نصر الله حقا مستجیبا داعیا
&&
ان تعالوا یا کرامی و ادخلوا بین الکرام
\\
قال ان الله یدعوا اخرجوا من ضیقکم
&&
ان عقبا ملتقانا مشعر البیت الحرام
\\
ترجمانش این بود کز خود برون آیید زود
&&
ور نه هر دم بند باشد هر دو گامی دام دام
\\
از خودی بیرون رویم آخر کجا در بیخودی
&&
بیخودی معنی است معنی باخودی‌ها نام نام
\\
ان تکن اسما فاسم بالمسمی مازج
&&
لا کاسم شبه غمد و المسمی کالحسام
\\
مجلس خاص اندرآ و عام را وادان ز خاص
&&
ای درونت خاص خاص و ای برونت عام عام
\\
\end{longtable}
\end{center}
