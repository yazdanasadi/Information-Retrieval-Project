\begin{center}
\section*{غزل شماره ۱۵۲۲: ورا خواهم دگر یاری نخواهم}
\label{sec:1522}
\addcontentsline{toc}{section}{\nameref{sec:1522}}
\begin{longtable}{l p{0.5cm} r}
ورا خواهم دگر یاری نخواهم
&&
چو گل را یافتم خاری نخواهم
\\
تو را گر غیر او یار دگر هست
&&
برو آن جا که من باری نخواهم
\\
بجز دیدار او بختی نجویم
&&
به غیر کار او کاری نخواهم
\\
چو بازان ساعد سلطان گزیدم
&&
چو کرکس بوی مرداری نخواهم
\\
میان اهل دل جز دل نگنجد
&&
جز این دلدار دلداری نخواهم
\\
ز من جزوی ستاند کل ببخشد
&&
از این به روز بازاری نخواهم
\\
نه آن جزوم که غیر کل بود آن
&&
نخواهم غیر را آری نخواهم
\\
\end{longtable}
\end{center}
