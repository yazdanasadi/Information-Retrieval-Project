\begin{center}
\section*{غزل شماره ۸۳۲: شب شد و هنگام خلوتگاه شد}
\label{sec:0832}
\addcontentsline{toc}{section}{\nameref{sec:0832}}
\begin{longtable}{l p{0.5cm} r}
شب شد و هنگام خلوتگاه شد
&&
قبله عشاق روی ماه شد
\\
مه پرستان ماه خندیدن گرفت
&&
شب روان خیزید وقت راه شد
\\
خواب آمد ما و من‌ها لا شدند
&&
وقت آن بی‌خواب الاالله شد
\\
مغزها آمیخته با کاه تن
&&
تن بخفت و دانه‌ها بی‌کاه شد
\\
هندوان خرگاه تن را روفتند
&&
ترک خلوت دید و در خرگاه شد
\\
گفت و گوهای جهان را آب برد
&&
وقت گفتن های شاهنشاه شد
\\
شمس تبریزی چو آمد در میان
&&
اهل معنی را سخن کوتاه شد
\\
\end{longtable}
\end{center}
