\begin{center}
\section*{غزل شماره ۳۷۴: پرسید کسی که ره کدامست}
\label{sec:0374}
\addcontentsline{toc}{section}{\nameref{sec:0374}}
\begin{longtable}{l p{0.5cm} r}
پرسید کسی که ره کدامست
&&
گفتم کاین راه ترک کامست
\\
ای عاشق شاه دان که راهت
&&
در جست رضای آن همامست
\\
چون کام و مراد دوست جویی
&&
پس جست مراد خود حرامست
\\
شد جمله روح عشق محبوب
&&
کاین عشق صوامع کرامست
\\
کم از سر کوه نیست عشقش
&&
ما را سر کوه این تمامست
\\
غاری که در اوست یار عشقست
&&
جان را ز جمال او نظامست
\\
هر چت که صفا دهد صوابست
&&
تعیین بنمی کنم کدامست
\\
خامش کن و پیر عشق را باش
&&
کاندر دو جهان تو را امامست
\\
\end{longtable}
\end{center}
