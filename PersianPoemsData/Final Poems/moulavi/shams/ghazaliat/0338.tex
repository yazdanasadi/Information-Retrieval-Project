\begin{center}
\section*{غزل شماره ۳۳۸: سماع از بهر جان بی‌قرارست}
\label{sec:0338}
\addcontentsline{toc}{section}{\nameref{sec:0338}}
\begin{longtable}{l p{0.5cm} r}
سماع از بهر جان بی‌قرارست
&&
سبک برجه چه جای انتظارست
\\
مشین این جا تو با اندیشه خویش
&&
اگر مردی برو آن جا که یارست
\\
مگو باشد که او ما را نخواهد
&&
که مرد تشنه را با این چه کارست
\\
که پروانه نیندیشد ز آتش
&&
که جان عشق را اندیشه عارست
\\
چو مرد جنگ بانگ طبل بشنید
&&
در آن ساعت هزار اندر هزارست
\\
شنیدی طبل برکش زود شمشیر
&&
که جان تو غلاف ذوالفقارست
\\
بزن شمشیر و ملک عشق بستان
&&
که ملک عشق ملک پایدارست
\\
حسین کربلایی آب بگذار
&&
که آب امروز تیغ آبدارست
\\
\end{longtable}
\end{center}
