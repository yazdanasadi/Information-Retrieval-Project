\begin{center}
\section*{غزل شماره ۱۱۸۹: در این سرما سر ما داری امروز}
\label{sec:1189}
\addcontentsline{toc}{section}{\nameref{sec:1189}}
\begin{longtable}{l p{0.5cm} r}
در این سرما سر ما داری امروز
&&
سر عیش و تماشا داری امروز
\\
تویی خورشید و ما پیشت چو ذره
&&
که ما را بی‌سر و پا داری امروز
\\
به چارم آسمان پهلوی خورشید
&&
تو ما را چون مسیحا داری امروز
\\
دلا از سنگ صد چشمه روان کن
&&
که احسان موفا داری امروز
\\
تراشیدی ز رحمت نردبانی
&&
که عزم کوچ بالا داری امروز
\\
زهی دعوت زهی مهمانی زفت
&&
که بر چرخ معلا داری امروز
\\
به پیش هر کسی ماهی بریان
&&
در آن ماهی تو دریا داری امروز
\\
درون ماهی دریا کی دیدست
&&
عجایب‌های زیبا داری امروز
\\
\end{longtable}
\end{center}
