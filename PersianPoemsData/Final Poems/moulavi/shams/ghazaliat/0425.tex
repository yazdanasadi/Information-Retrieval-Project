\begin{center}
\section*{غزل شماره ۴۲۵: عاشقان را جست و جو از خویش نیست}
\label{sec:0425}
\addcontentsline{toc}{section}{\nameref{sec:0425}}
\begin{longtable}{l p{0.5cm} r}
عاشقان را جست و جو از خویش نیست
&&
در جهان جوینده جز او بیش نیست
\\
این جهان و آن جهان یک گوهر است
&&
در حقیقت کفر و دین و کیش نیست
\\
ای دمت عیسی دم از دوری مزن
&&
من غلام آن که دوراندیش نیست
\\
گر بگویی پس روم نی پس مرو
&&
ور بگویی پیش نی ره پیش نیست
\\
دست بگشا دامن خود را بگیر
&&
مرهم این ریش جز این ریش نیست
\\
جزو درویشند جمله نیک و بد
&&
هر کی نبود او چنین درویش نیست
\\
هر که از جا رفت جای او دل‌ست
&&
همچو دل اندر جهان جاییش نیست
\\
\end{longtable}
\end{center}
