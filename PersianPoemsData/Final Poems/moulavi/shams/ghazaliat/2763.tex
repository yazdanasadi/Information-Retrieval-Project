\begin{center}
\section*{غزل شماره ۲۷۶۳: عشق است دلاور و فدایی}
\label{sec:2763}
\addcontentsline{toc}{section}{\nameref{sec:2763}}
\begin{longtable}{l p{0.5cm} r}
عشق است دلاور و فدایی
&&
تنهارو و فرد و یک قبایی
\\
ای از شش و پنج مهره برده
&&
آورده تو نرد دلربایی
\\
یکتا شده خوش ز هر دو عالم
&&
بربوده ز یک دلان دوتایی
\\
آخر تو چه جوهر و چه اصلی
&&
ای پاک ز جای از کجایی
\\
در عالم کم زنان چه بیشی
&&
در خطه دل چه جان فزایی
\\
نتوان ز تو عشق صبر کردن
&&
صبرا تو در این هوس نشایی
\\
نادیده مکن چو دیده‌ای تو
&&
بیگانه مرو چو آشنایی
\\
تا ما ماییم جمله ابریم
&&
بی ظلمت ما مها تو مایی
\\
در پای غمش چه دیدی ای جان
&&
کاین دست گشاده در دعایی
\\
ای دل ز قضا چه رو نمودت
&&
کز عشق تو طالب بلایی
\\
رفتم بر عشق کاین به چند است
&&
گفتا که نباشد این بهایی
\\
الا بر شاه شمس تبریز
&&
سر پای کنی به سر بیایی
\\
\end{longtable}
\end{center}
