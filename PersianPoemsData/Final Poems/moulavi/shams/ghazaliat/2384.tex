\begin{center}
\section*{غزل شماره ۲۳۸۴: جسته‌اند دیوانگان از سلسله}
\label{sec:2384}
\addcontentsline{toc}{section}{\nameref{sec:2384}}
\begin{longtable}{l p{0.5cm} r}
جسته‌اند دیوانگان از سلسله
&&
ز آنک برزد بوی جان از سلسله
\\
نعره‌ها از عاشقان برخاسته
&&
الامان و الامان از سلسله
\\
جان مشتاقان نمی‌گنجد همی
&&
در زمین و آسمان از سلسله
\\
پیش لیلی می‌برم من هر دمی
&&
جان مجنون ارمغان از سلسله
\\
حلقه‌های عشق تو در گوش ماست
&&
هوش ما را تو مران از سلسله
\\
فتنه بین کز سلسله انگیختی
&&
فتنه را هم می‌نشان از سلسله
\\
صد نشان بر پای جان از بند توست
&&
گر چه جان شد بی‌نشان از سلسله
\\
شمس تبریزی مرادم زلف توست
&&
گر چه کردم من بیان از سلسله
\\
\end{longtable}
\end{center}
