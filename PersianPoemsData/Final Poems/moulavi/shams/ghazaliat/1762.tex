\begin{center}
\section*{غزل شماره ۱۷۶۲: آمدستیم تا چنان گردیم}
\label{sec:1762}
\addcontentsline{toc}{section}{\nameref{sec:1762}}
\begin{longtable}{l p{0.5cm} r}
آمدستیم تا چنان گردیم
&&
که چو خورشید جمله جان گردیم
\\
مونس و یار غمگنان باشیم
&&
گل و گلزار خاکیان گردیم
\\
چند کس را نییم خاص چو زر
&&
بر همه همچو بحر و کان گردیم
\\
جان نماییم جسم عالم را
&&
قره العین دیدگان گردیم
\\
چون زمین نیستیم یغماگاه
&&
ایمن و خوش چو آسمان گردیم
\\
هر کی ترسان بود چو ترسایان
&&
همچو ایمان بر او امان گردیم
\\
هین خمش کن از آن هم افزونیم
&&
که بر الفاظ و بر زبان گردیم
\\
\end{longtable}
\end{center}
