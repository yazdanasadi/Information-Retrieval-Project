\begin{center}
\section*{غزل شماره ۱۵۳۵: بیا تا قدر یک دیگر بدانیم}
\label{sec:1535}
\addcontentsline{toc}{section}{\nameref{sec:1535}}
\begin{longtable}{l p{0.5cm} r}
بیا تا قدر یک دیگر بدانیم
&&
که تا ناگه ز یک دیگر نمانیم
\\
چو مؤمن آینه مؤمن یقین شد
&&
چرا با آینه ما روگرانیم
\\
کریمان جان فدای دوست کردند
&&
سگی بگذار ما هم مردمانیم
\\
فسون قل اعوذ و قل هو الله
&&
چرا در عشق همدیگر نخوانیم
\\
غرض‌ها تیره دارد دوستی را
&&
غرض‌ها را چرا از دل نرانیم
\\
گهی خوشدل شوی از من که میرم
&&
چرا مرده پرست و خصم جانیم
\\
چو بعد از مرگ خواهی آشتی کرد
&&
همه عمر از غمت در امتحانیم
\\
کنون پندار مردم آشتی کن
&&
که در تسلیم ما چون مردگانیم
\\
چو بر گورم بخواهی بوسه دادن
&&
رخم را بوسه ده کاکنون همانیم
\\
خمش کن مرده وار ای دل ازیرا
&&
به هستی متهم ما زین زبانیم
\\
\end{longtable}
\end{center}
