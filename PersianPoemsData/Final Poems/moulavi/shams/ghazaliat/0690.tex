\begin{center}
\section*{غزل شماره ۶۹۰: ای عشق که جمله از تو شادند}
\label{sec:0690}
\addcontentsline{toc}{section}{\nameref{sec:0690}}
\begin{longtable}{l p{0.5cm} r}
ای عشق که جمله از تو شادند
&&
وز نور تو عاشقان بزادند
\\
تو پادشهی و جمله عشاق
&&
همرنگ تو پادشه نژادند
\\
هر کس که سری و دیده‌ای داشت
&&
دیدند تو را سری نهادند
\\
خورشید تویی و ذره از توست
&&
وان نور به نور بازدادند
\\
چون بوی عنایت تو باشد
&&
زالان همه رستم جهادند
\\
چون از بر تو مدد نباشد
&&
گر حمزه و رستمند بادند
\\
ای دل برجه که ماه رویان
&&
از پرده غیب رو گشادند
\\
مستند و طریق خانه دانند
&&
زیرا که نه مست از فسادند
\\
تا عشق زید زیند ایشان
&&
تا یاد بود همه به یادند
\\
\end{longtable}
\end{center}
