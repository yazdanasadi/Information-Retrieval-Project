\begin{center}
\section*{غزل شماره ۴۷۷: ز آفتاب سعادت مرا شراباتست}
\label{sec:0477}
\addcontentsline{toc}{section}{\nameref{sec:0477}}
\begin{longtable}{l p{0.5cm} r}
ز آفتاب سعادت مرا شراباتست
&&
که ذره‌های تنم حلقه خراباتست
\\
صلای چهره خورشید ما که فردوسست
&&
صلای سایه زلفین او که جناتست
\\
به آسمان و زمین لطف ایتیا فرمود
&&
که آسمان و زمین مست آن مراعاتست
\\
ز هست و نیست برون‌ست تختگاه ملک
&&
هزار ساله از آن سوی نفی و اثباتست
\\
هزار در ز صفا اندرون دل بازست
&&
شتاب کن که ز تأخیرها بس آفاتست
\\
حیات‌های حیات آفرین بود آن جا
&&
از آنک شاه حقایق نه شاه شهماتست
\\
ز نردبان درون هر نفس به معراجند
&&
پیاله‌های پر از خون نگر که آیاتست
\\
در آن هوا که خداوند شمس تبریزیست
&&
نه لاف چرخه چرخ‌ست و نی سماواتست
\\
\end{longtable}
\end{center}
