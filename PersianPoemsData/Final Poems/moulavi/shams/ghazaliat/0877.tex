\begin{center}
\section*{غزل شماره ۸۷۷: امسال بلبلان چه خبرها همی‌دهند}
\label{sec:0877}
\addcontentsline{toc}{section}{\nameref{sec:0877}}
\begin{longtable}{l p{0.5cm} r}
امسال بلبلان چه خبرها همی‌دهند
&&
یا رب به طوطیان چه شکرها همی‌دهند
\\
در باغ‌ها درآی تو امسال و درنگر
&&
کان شاخه‌های خشک چه برها همی‌دهند
\\
مقراض در میان نه و خلعت همی‌برند
&&
وان را که تاج رفت کمرها همی‌دهند
\\
بی منت کسی همه بر نقره می‌زنند
&&
بی زحمت مصادره زرها همی‌دهند
\\
هر دل که تشنه‌ست به دریا همی‌برند
&&
وان را که گوهرست گهرها همی‌دهند
\\
این تحفه دیده‌اند که عشاق روزگار
&&
تا برشمار موی تو سرها همی‌دهند
\\
این نور دیده‌اند که دیوانگان راه
&&
سودا همی‌خرند و هنرها همی‌دهند
\\
\end{longtable}
\end{center}
