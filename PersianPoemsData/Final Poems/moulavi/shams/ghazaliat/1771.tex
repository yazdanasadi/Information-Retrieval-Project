\begin{center}
\section*{غزل شماره ۱۷۷۱: شد ز غمت خانه سودا دلم}
\label{sec:1771}
\addcontentsline{toc}{section}{\nameref{sec:1771}}
\begin{longtable}{l p{0.5cm} r}
شد ز غمت خانه سودا دلم
&&
در طلبت رفت به هر جا دلم
\\
در طلب زهره رخ ماه رو
&&
می نگرد جانب بالا دلم
\\
فرش غمش گشتم و آخر ز بخت
&&
رفت بر این سقف مصفا دلم
\\
آه که امروز دلم را چه شد
&&
دوش چه گفته است کسی با دلم
\\
از طلب گوهر گویای عشق
&&
موج زند موج چو دریا دلم
\\
روز شد و چادر شب می درد
&&
در پی آن عیش و تماشا دلم
\\
از دل تو در دل من نکته‌هاست
&&
آه چه ره است از دل تو تا دلم
\\
گر نکنی بر دل من رحمتی
&&
وای دلم وای دلم وا دلم
\\
ای تبریز از هوس شمس دین
&&
چند رود سوی ثریا دلم
\\
\end{longtable}
\end{center}
