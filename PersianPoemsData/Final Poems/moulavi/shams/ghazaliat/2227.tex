\begin{center}
\section*{غزل شماره ۲۲۲۷: مطربا اسرار ما را بازگو}
\label{sec:2227}
\addcontentsline{toc}{section}{\nameref{sec:2227}}
\begin{longtable}{l p{0.5cm} r}
مطربا اسرار ما را بازگو
&&
قصه‌های جان فزا را بازگو
\\
ما دهان بربسته‌ایم امروز از او
&&
تو حدیث دلگشا را بازگو
\\
من گران گوشم بنه رخ بر رخم
&&
وعده آن خوش لقا را بازگو
\\
ماجرایی رفت جان را در الست
&&
بازگو آن ماجرا را بازگو
\\
مخزن انا فتحنا برگشا
&&
سر جان مصطفی را بازگو
\\
مستجاب آمد دعای عاشقان
&&
ای دعاگو آن دعا را بازگو
\\
چون صلاح الدین صلاح جان ماست
&&
آن صلاح جان‌ها را بازگو
\\
\end{longtable}
\end{center}
