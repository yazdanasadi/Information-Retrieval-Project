\begin{center}
\section*{غزل شماره ۱۵۲۷: بیا کامروز گرد یار گردیم}
\label{sec:1527}
\addcontentsline{toc}{section}{\nameref{sec:1527}}
\begin{longtable}{l p{0.5cm} r}
بیا کامروز گرد یار گردیم
&&
به سر گردیم و چون پرگار گردیم
\\
بیا کامروز گرد خود نگردیم
&&
به گرد خانه خمار گردیم
\\
مگو با ما که ما دیوانگانیم
&&
بر آتش‌های بی‌زنهار گردیم
\\
سبک گردیم چون باد بهاری
&&
حریف سبزه و گلزار گردیم
\\
چرا چون گوش جمله باد گیریم
&&
چرا چون موش در انبار گردیم
\\
در آن طبله شکر پر کرد عطار
&&
به گرد طبله عطار گردیم
\\
چو سرمه خدمت دیده گزینیم
&&
چو دیده جملگی دیدار گردیم
\\
\end{longtable}
\end{center}
