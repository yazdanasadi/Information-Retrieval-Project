\begin{center}
\section*{غزل شماره ۱۲۳۸: امروز خوش است دل که تو دوش}
\label{sec:1238}
\addcontentsline{toc}{section}{\nameref{sec:1238}}
\begin{longtable}{l p{0.5cm} r}
امروز خوش است دل که تو دوش
&&
خون دل ما بخورده‌ای نوش
\\
ای دوش نموده روی چون ماه
&&
و امروز هزار شکل و روپوش
\\
دل سجده کنان به پیش آن چشم
&&
جان حلقه شده به پیش آن گوش
\\
هر لحظه اشارتی که هش دار
&&
هش می‌خواهی ز مرد بی‌هوش
\\
سرنای توام مرا تو گویی
&&
من در تو فرودمم تو مخروش
\\
از بیم تو گشته شیر گربه
&&
در خاک خزیده صبر چون موش
\\
هر ذره کنار اگر گشاید
&&
خورشید نگنجد اندر آغوش
\\
خورشید چو شد تو را خریدار
&&
ای ذره به نقد نسیه بفروش
\\
باقی غزل مگو که حیفست
&&
ما در گفتار و دوست خاموش
\\
لیکن چه کنم که رسم کهنه‌ست
&&
دریا خاموش و موج در جوش
\\
\end{longtable}
\end{center}
