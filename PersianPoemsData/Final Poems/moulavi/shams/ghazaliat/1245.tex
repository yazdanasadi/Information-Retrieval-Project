\begin{center}
\section*{غزل شماره ۱۲۴۵: آنک بیرون از جهان بد در جهان آوردمش}
\label{sec:1245}
\addcontentsline{toc}{section}{\nameref{sec:1245}}
\begin{longtable}{l p{0.5cm} r}
آنک بیرون از جهان بد در جهان آوردمش
&&
و آنک می‌کرد او کرانه در میان آوردمش
\\
آنک عشوه کار او بد عشوه‌ای بنمودمش
&&
و آنک از من سر کشیدی کشکشان آوردمش
\\
آنک هر صبحی تقاضا می‌کند جان را ز من
&&
از تقاضا بر تقاضا من به جان آوردمش
\\
جان سرگردان که گم شد در بیابان فراق
&&
از بیابان‌ها سوی دارالامان آوردمش
\\
گفت جان من می‌نیایم تا بننمایی نشان
&&
کو نشان کو مهر سلطان من نشان آوردمش
\\
مهربانی کردن این باشد که بستم دست دزد
&&
دست بسته پیش میر مهربان آوردمش
\\
چونک یک گوشه ردای مصطفی آمد به دست
&&
آنک بد در قعر دوزخ در جنان آوردمش
\\
\end{longtable}
\end{center}
