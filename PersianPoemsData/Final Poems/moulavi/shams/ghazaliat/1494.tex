\begin{center}
\section*{غزل شماره ۱۴۹۴: افتادم افتادم در آبی افتادم}
\label{sec:1494}
\addcontentsline{toc}{section}{\nameref{sec:1494}}
\begin{longtable}{l p{0.5cm} r}
افتادم افتادم در آبی افتادم
&&
گر آبی خوردم من دلشادم دلشادم
\\
بر دف نی بر نی نی یک لحظه بیگارم
&&
بر خم نی بر می نی پیوسته بنیادم
\\
در عشق دلداری مانند گلزاری
&&
جان دیدم جان دیدم دل دادم دل دادم
\\
می خوردم می خوردم در شهرت می گردم
&&
سرتیزم سرتیزم پربادم پربادم
\\
گر خودم گر جوشن پیروزم پیروزم
&&
گر سروم گر سوسن آزادم آزادم
\\
از چرخی از اوجی بر بحری بر موجی
&&
خوش تختی خوش تختی بنهادم بنهادم
\\
مولایم مولایم در حکم دریایم
&&
در اوجش در موجش منقادم منقادم
\\
ای کوکب ای کوکب بگشا لب بگشا لب
&&
شرحی کن شرحی کن بر وفق میعادم
\\
هر ذره هر پره می جوید می گوید
&&
ز ارشادش ز ارشادش استادم استادم
\\
\end{longtable}
\end{center}
