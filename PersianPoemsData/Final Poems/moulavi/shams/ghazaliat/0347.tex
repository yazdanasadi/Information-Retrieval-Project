\begin{center}
\section*{غزل شماره ۳۴۷: قرار زندگانی آن نگارست}
\label{sec:0347}
\addcontentsline{toc}{section}{\nameref{sec:0347}}
\begin{longtable}{l p{0.5cm} r}
قرار زندگانی آن نگارست
&&
کز او آن بی‌قراری برقرارست
\\
مرا سودای تو دامن گرفته‌ست
&&
که این سودا نه آن سودای پارست
\\
منم سوزان در آتش‌های نو نو
&&
مرا با یارکان اکنون چه کارست
\\
همی‌نالد درون از بی‌قراری
&&
بدان ماند که آن جان نگارست
\\
چو از یاری تو را جان خسته گردد
&&
نمی‌داند که اندر جانش خارست
\\
تو در جویی و خارت می‌خراشد
&&
نمی‌دانی که خاری در سرا رست
\\
گریزان شو از آن خار و به گل رو
&&
که شمس الدین تبریزی بهارست
\\
\end{longtable}
\end{center}
