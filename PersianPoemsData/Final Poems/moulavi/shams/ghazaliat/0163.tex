\begin{center}
\section*{غزل شماره ۱۶۳: بروید ای حریفان بکشید یار ما را}
\label{sec:0163}
\addcontentsline{toc}{section}{\nameref{sec:0163}}
\begin{longtable}{l p{0.5cm} r}
بروید ای حریفان بکشید یار ما را
&&
به من آورید آخر صنم گریزپا را
\\
به ترانه‌های شیرین به بهانه‌های زرین
&&
بکشید سوی خانه مه خوب خوش لقا را
\\
وگر او به وعده گوید که دمی دگر بیایم
&&
همه وعده مکر باشد بفریبد او شما را
\\
دم سخت گرم دارد که به جادوی و افسون
&&
بزند گره بر آب او و ببندد او هوا را
\\
به مبارکی و شادی چو نگار من درآید
&&
بنشین نظاره می‌کن تو عجایب خدا را
\\
چو جمال او بتابد چه بود جمال خوبان
&&
که رخ چو آفتابش بکشد چراغ‌ها را
\\
برو ای دل سبک رو به یمن به دلبر من
&&
برسان سلام و خدمت تو عقیق بی‌بها را
\\
\end{longtable}
\end{center}
