\begin{center}
\section*{غزل شماره ۲۵: من دی نگفتم مر تو را کای بی‌نظیر خوش لقا}
\label{sec:0025}
\addcontentsline{toc}{section}{\nameref{sec:0025}}
\begin{longtable}{l p{0.5cm} r}
من دی نگفتم مر تو را کای بی‌نظیر خوش لقا
&&
ای قد مه از رشک تو چون آسمان گشته دوتا
\\
امروز صد چندان شدی حاجب بدی سلطان شدی
&&
هم یوسف کنعان شدی هم فر نور مصطفی
\\
امشب ستایمت ای پری فردا ز گفتن بگذری
&&
فردا زمین و آسمان در شرح تو باشد فنا
\\
امشب غنیمت دارمت باشم غلام و چاکرت
&&
فردا ملک بی‌هش شود هم عرش بشکافد قبا
\\
ناگه برآید صرصری نی بام ماند نه دری
&&
زین پشگان پر کی زند چونک ندارد پیل پا
\\
باز از میان صرصرش درتابد آن حسن و فرش
&&
هر ذره‌ای خندان شود در فر آن شمس الضحی
\\
تعلیم گیرد ذره‌ها زان آفتاب خوش لقا
&&
صد ذرگی دلربا کان‌ها نبودش ز ابتدا
\\
\end{longtable}
\end{center}
