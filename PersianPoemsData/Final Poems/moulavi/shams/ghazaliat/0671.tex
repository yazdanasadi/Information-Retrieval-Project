\begin{center}
\section*{غزل شماره ۶۷۱: دلم را ناله سرنای باید}
\label{sec:0671}
\addcontentsline{toc}{section}{\nameref{sec:0671}}
\begin{longtable}{l p{0.5cm} r}
دلم را ناله سرنای باید
&&
که از سرنای بوی یار آید
\\
به جان خواهم نوای عاشقانه
&&
کز آن ناله جمال جان نماید
\\
همی‌نالم که از غم بار دارم
&&
عجب این جان نالان تا چه زاید
\\
بگو ای نای حال عاشقان را
&&
که آواز تو جان می‌آزماید
\\
ببین ای جان من کز بانگ طاسی
&&
مه بگرفته چون وا می‌گشاید
\\
بخوان بر سینه دل این عزیمت
&&
که تا فریاد از پریان برآید
\\
چو ناله مونس رنجور گردد
&&
گرش گویی خمش کن هم نشاید
\\
\end{longtable}
\end{center}
