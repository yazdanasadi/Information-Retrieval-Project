\begin{center}
\section*{غزل شماره ۳۸۱: آن ره که بیامدم کدامست}
\label{sec:0381}
\addcontentsline{toc}{section}{\nameref{sec:0381}}
\begin{longtable}{l p{0.5cm} r}
آن ره که بیامدم کدامست
&&
تا بازروم که کار خامست
\\
یک لحظه ز کوی یار دوری
&&
در مذهب عاشقان حرامست
\\
اندر همه ده اگر کسی هست
&&
والله که اشارتی تمامست
\\
صعوه ز کجا رهد که سیمرغ
&&
پابسته این شگرف دامست
\\
آواره دلا میا بدین سو
&&
آن جا بنشین که خوش مقامست
\\
آن نقل گزین که جان فزایست
&&
وان باده طلب که باقوامست
\\
باقی همه بو و نقش و رنگست
&&
باقی همه جنگ و ننگ و نامست
\\
خاموش کن و ز پای بنشین
&&
چون مستی و این کنار بامست
\\
\end{longtable}
\end{center}
