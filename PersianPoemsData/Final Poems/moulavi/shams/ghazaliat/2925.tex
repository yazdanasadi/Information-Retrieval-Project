\begin{center}
\section*{غزل شماره ۲۹۲۵: ای دلی کز گلشکر پرورده‌ای}
\label{sec:2925}
\addcontentsline{toc}{section}{\nameref{sec:2925}}
\begin{longtable}{l p{0.5cm} r}
ای دلی کز گلشکر پرورده‌ای
&&
ای دلی کز شیر شیران خورده‌ای
\\
وی دلی کز عقل اول زاده‌ای
&&
حاتم از دست سلیمان برده‌ای
\\
طاقت عشقت ندارد هیچ جان
&&
این چه جان است این چه جان آورده‌ای
\\
آفتابی کآفتاب از عکس او است
&&
زیر دامن طرفه پنهان کرده‌ای
\\
هم چراغ صد هزاران ظلمتی
&&
هم مسیح صد هزاران مرده‌ای
\\
این شرابی را که ساقی گشته‌ای
&&
از کدام انگورها افشرده‌ای
\\
هم زمستان جهان را میوه‌ای
&&
دستگیر صد هزار افسرده‌ای
\\
کار زرکوبان چو زر کردی چو زر
&&
شه صلاح الدین که تو صدمرده‌ای
\\
\end{longtable}
\end{center}
