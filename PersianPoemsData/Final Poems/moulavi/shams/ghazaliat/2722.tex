\begin{center}
\section*{غزل شماره ۲۷۲۲: به کوی دل فرورفتم زمانی}
\label{sec:2722}
\addcontentsline{toc}{section}{\nameref{sec:2722}}
\begin{longtable}{l p{0.5cm} r}
به کوی دل فرورفتم زمانی
&&
همی‌جستم ز حال دل نشانی
\\
که تا چون است احوال دل من
&&
که از وی در فغان دیدم جهانی
\\
ز گفتار حکیمان بازجستم
&&
به هر وادی و شهری داستانی
\\
همه از دست دل فریاد کردند
&&
فتادم زین حدیث اندر گمانی
\\
ز عقل خود سفر کردم سوی دل
&&
ندیدم هیچ خالی زو مکانی
\\
میان عارف و معروف این دل
&&
همی‌گردد به سان ترجمانی
\\
خداوندان دل دانند دل چیست
&&
چه داند قدر دل هر بی‌روانی
\\
ز درگاه خدا یابی دل و بس
&&
نیابی از فلانی و فلانی
\\
نیابی دل جز از جبار عالم
&&
شهید هر نشان و بی‌نشانی
\\
\end{longtable}
\end{center}
