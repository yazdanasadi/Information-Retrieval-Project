\begin{center}
\section*{غزل شماره ۹۹۳: زان ازلی نور که پرورده‌اند}
\label{sec:0993}
\addcontentsline{toc}{section}{\nameref{sec:0993}}
\begin{longtable}{l p{0.5cm} r}
زان ازلی نور که پرورده‌اند
&&
در تو زیادت نظری کرده‌اند
\\
خوش بنگر در همه خورشیدوار
&&
تا بگدازند که افسرده‌اند
\\
سوی درختان نگر ای نوبهار
&&
کز دی دیوانه بپژمرده‌اند
\\
لب بگشا هیکل عیسی بخوان
&&
کز دم دجال جفا مرده‌اند
\\
بشکن امروز خمار همه
&&
کز می تو چاشنیی برده‌اند
\\
درده تریاق حیات ابد
&&
کاین همگان زهر فنا خورده‌اند
\\
همچو سحر پرده شب را بدر
&&
کاین همه محجوب دو صد پرده‌اند
\\
بس کن و خاموش مشو صدزبان
&&
چونک یکی گوش نیاورده‌اند
\\
\end{longtable}
\end{center}
