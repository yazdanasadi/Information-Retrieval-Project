\begin{center}
\section*{غزل شماره ۱۳۴۷: سوی آن سلطان خوبان الرحیل}
\label{sec:1347}
\addcontentsline{toc}{section}{\nameref{sec:1347}}
\begin{longtable}{l p{0.5cm} r}
سوی آن سلطان خوبان الرحیل
&&
سوی آن خورشید جانان الرحیل
\\
کاروان بس گران آهنگ کرد
&&
هین سبکتر ای گرانان الرحیل
\\
سوی آن دریای مردی و بقا
&&
مردوار ای مردمان هان الرحیل
\\
آفتاب روی شه عالم گرفت
&&
صبح شد ای پاسبانان الرحیل
\\
همچو مرغان خلیلی سوی سر
&&
زانک بی‌سر نیست سامان الرحیل
\\
سوی اصل خویش یعنی بحر جان
&&
جمع یاران همچو باران الرحیل
\\
ای شده بگلربگان ملک غیب
&&
کمترینه عاشق قان الرحیل
\\
خانه و فرزند و بستر ترک کن
&&
اسپ و استر زین و پالان الرحیل
\\
پیش شمس الدین تبریزی شاه
&&
خاک بی‌جان گشته با جان الرحیل
\\
\end{longtable}
\end{center}
