\begin{center}
\section*{غزل شماره ۱۱۹۱: ماییم فداییان جانباز}
\label{sec:1191}
\addcontentsline{toc}{section}{\nameref{sec:1191}}
\begin{longtable}{l p{0.5cm} r}
ماییم فداییان جانباز
&&
گستاخ و دلیر و جسم پرداز
\\
حیفست که جان پاک ما را
&&
باشد تن خاکسار انباز
\\
ز آغاز همه به آخر آیند
&&
ز آخر برویم ما به آغاز
\\
هین باز پرید جمله یاران
&&
شه باز بکوفت طبل شهباز
\\
شش سوی مپر بپر از آن سو
&&
کاندر دل تو رسید آواز
\\
هان ای دل خسته نقل ما را
&&
روزی دو سه ماندست می‌ساز
\\
گر خواری وگر عزیزی این جا
&&
زان سوست بقا و ملک و اعزاز
\\
مگشای پر سخن کز آن سو
&&
بی‌پر باشد همیشه پرواز
\\
پوست سخنست اینچ گفتم
&&
از پوست کی یافت مغز آن راز
\\
\end{longtable}
\end{center}
