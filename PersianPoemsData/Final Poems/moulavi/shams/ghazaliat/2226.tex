\begin{center}
\section*{غزل شماره ۲۲۲۶: ای بکرده رخت عشاقان گرو}
\label{sec:2226}
\addcontentsline{toc}{section}{\nameref{sec:2226}}
\begin{longtable}{l p{0.5cm} r}
ای بکرده رخت عشاقان گرو
&&
خون مریز این عاشقان را و مرو
\\
بر سر ره تو ز خون آثار بین
&&
هر طرف تو نعره خونین شنو
\\
گفتم این دل را که چوگانش ببین
&&
گر یکی گویی در آن چوگان بدو
\\
گفت دل کاندر خم چوگان او
&&
کهنه گشتم صد هزاران بار و نو
\\
کی نهان گردد ز چوگان گوی دل
&&
کاندر آن صحرا نه چاه است و نه گو
\\
گربه جان عطسه شیر ازل
&&
شیر لرزد چون کند آن گربه مو
\\
زر کان شمس تبریزی است این
&&
صاف باشد گر بجویی جو به جو
\\
\end{longtable}
\end{center}
