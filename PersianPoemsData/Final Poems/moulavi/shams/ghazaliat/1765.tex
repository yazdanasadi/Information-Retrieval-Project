\begin{center}
\section*{غزل شماره ۱۷۶۵: عاشق روی جان فزای توییم}
\label{sec:1765}
\addcontentsline{toc}{section}{\nameref{sec:1765}}
\begin{longtable}{l p{0.5cm} r}
عاشق روی جان فزای توییم
&&
رحمتی کن که در هوای توییم
\\
تو به رخسار آفتابی و مه
&&
ما همه ذره در هوای توییم
\\
تا تو زین پرده روی بنمایی
&&
منتظر بر در سرای توییم
\\
ای که ما در میان مجلس انس
&&
بیخود از شربت لقای توییم
\\
خیره چون دشمنان مکش ما را
&&
کآخر ای دوست آشنای توییم
\\
تو رضا می دهی به کشتن ما
&&
ما همه بنده رضای توییم
\\
گر چه با خاتم سلیمانیم
&&
ای پری زاده خاک پای توییم
\\
شمس تبریز جان جان‌هایی
&&
ما همه بنده و گدای توییم
\\
\end{longtable}
\end{center}
