\begin{center}
\section*{غزل شماره ۱۰۲۴: مرا همچون پدر بنگر نه همچون شوهر مادر}
\label{sec:1024}
\addcontentsline{toc}{section}{\nameref{sec:1024}}
\begin{longtable}{l p{0.5cm} r}
مرا همچون پدر بنگر نه همچون شوهر مادر
&&
پدر را نیک واقف دان از آن کژبازی مضمر
\\
تو گردی راست اولیتر از آنک کژ نهی او را
&&
وگر تو کژ نهی او را به استیزت کند کژتر
\\
ز بابا بشنو و برجه که سلطانیت می‌خواند
&&
که خاک اوت کیخسرو بمیرد پیش او سنجر
\\
چو ان الله یدعو را شنیدی کژ مکن رو را
&&
زهی راعی زهی داعی زهی راه و زهی رهبر
\\
پراکنده شدی ای جان به هر درد و به هر درمان
&&
ز عشقش جوی جمعیت در آن جامع بنه منبر
\\
چو کر و فر او دیدی تویی کرار و شیر حق
&&
چو بال و پر او دیدی تویی طیار چون جعفر
\\
\end{longtable}
\end{center}
