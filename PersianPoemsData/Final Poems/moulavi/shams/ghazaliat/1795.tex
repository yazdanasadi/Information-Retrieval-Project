\begin{center}
\section*{غزل شماره ۱۷۹۵: هین دف بزن هین کف بزن کاقبال خواهی یافتن}
\label{sec:1795}
\addcontentsline{toc}{section}{\nameref{sec:1795}}
\begin{longtable}{l p{0.5cm} r}
هین دف بزن هین کف بزن کاقبال خواهی یافتن
&&
مردانه باش و غم مخور ای غمگسار مرد و زن
\\
قوت بده قوت ستان ای خواجه بازارگان
&&
صرفه مکن صرفه مکن در سود مطلق گام زن
\\
گر آب رو کمتر شود صد آب رو محکم شود
&&
جان زنده گردد وارهد از ننگ گور و گورکن
\\
امروز سرمست آمدی ناموس را برهم زدی
&&
هین شعله زن ای شمع جان ای فارغ از ننگ لگن
\\
درسوختم این دلق را رد و قبول خلق را
&&
گو سرد شو این بوالعلا گو خشم گیر آن بوالحسن
\\
گر تو مقامرزاده‌ای در صرفه چون افتاده‌ای
&&
صرفه گری رسوا بود خاصه که با خوب ختن
\\
صد جان فدای یار من او تاج من دستار من
&&
جنت ز من غیرت برد گر درروم در گولخن
\\
آن گولخن گلشن شود خاکسترش سوسن شود
&&
چون خلق یار من شود کان می نگنجد در دهن
\\
فرمان یار خود کنم خاموش باشم تن زنم
&&
من چون رسن بازی کنم اندر هوای آن رسن
\\
\end{longtable}
\end{center}
