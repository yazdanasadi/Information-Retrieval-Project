\begin{center}
\section*{غزل شماره ۳۷۳: گر می‌نکند لبم بیانت}
\label{sec:0373}
\addcontentsline{toc}{section}{\nameref{sec:0373}}
\begin{longtable}{l p{0.5cm} r}
گر می‌نکند لبم بیانت
&&
سر می‌گوید به گوش جانت
\\
گر لب ز سلام تو خموش است
&&
بس هم سخن است با نهایت
\\
تن از تو همی‌کند کرانه
&&
جان بگرفته است در میانت
\\
صورت اگرت چو تیر انداخت
&&
جانش بکشید چون کمانت
\\
هرچ از تو نهان کند بگوید
&&
در گوش ضمیر رازدانت
\\
این دم اگر از میان برونی
&&
بازآرد دل کمرکشانت
\\
در باطن کرده خاص خاصت
&&
در ظاهر کرده امتحانت
\\
خامش که چو در تو این غم انداخت
&&
بس باشد این کشش نشانت
\\
\end{longtable}
\end{center}
