\begin{center}
\section*{غزل شماره ۱۰۲۲: دی سحری بر گذری گفت مرا یار}
\label{sec:1022}
\addcontentsline{toc}{section}{\nameref{sec:1022}}
\begin{longtable}{l p{0.5cm} r}
دی سحری بر گذری گفت مرا یار
&&
شیفته و بی‌خبری چند از این کار
\\
چهره من رشک گل و دیده خود را
&&
کرده پر از خون جگر در طلب خار
\\
گفتم کی پیش قدت سرو نهالی
&&
گفتم کی پیش رخت شمع فلک تار
\\
گفتم کی زیر و زبر چرخ و زمینت
&&
نیست عجب گر بر تو نیست مرا بار
\\
گفت منم جان و دلت خیره چه باشی
&&
دم مزن و باش بر سیمبرم زار
\\
گفتم کی از دل و جان برده قراری
&&
نیست مرا تاب سکون گفت به یک بار
\\
قطره دریای منی دم چه زنی بیش
&&
غرقه شو و جان صدف پر ز گهر دار
\\
\end{longtable}
\end{center}
