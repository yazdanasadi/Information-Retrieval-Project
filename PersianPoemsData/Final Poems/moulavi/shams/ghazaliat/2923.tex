\begin{center}
\section*{غزل شماره ۲۹۲۳: باد بین اندر سرم از باده‌ای}
\label{sec:2923}
\addcontentsline{toc}{section}{\nameref{sec:2923}}
\begin{longtable}{l p{0.5cm} r}
باد بین اندر سرم از باده‌ای
&&
نوش کردم از کف شه زاده‌ای
\\
جان چو اندر باده او غوطه خورد
&&
بر سر آمد تابناکی ساده‌ای
\\
چشم جان می‌دید نقشی بوالعجب
&&
هر طرف زیبا نگاری شاده‌ای
\\
هر دو گامی مست عشقی خفته‌ای
&&
بر سر او ساقی استاده‌ای
\\
زان هوس شد پای دل‌ها بسته‌ای
&&
زان طرب شد پر جان بگشاده‌ای
\\
نوش نوش مستیان بر عرش رفت
&&
تا گرو شد زهد را سجاده‌ای
\\
شمس تبریزی سر این دولت است
&&
در نهان او دولتی آماده‌ای
\\
\end{longtable}
\end{center}
