\begin{center}
\section*{غزل شماره ۱۵۰۳: غلامم خواجه را آزاد کردم}
\label{sec:1503}
\addcontentsline{toc}{section}{\nameref{sec:1503}}
\begin{longtable}{l p{0.5cm} r}
غلامم خواجه را آزاد کردم
&&
منم کاستاد را استاد کردم
\\
منم آن جان که دی زادم ز عالم
&&
جهان کهنه را بنیاد کردم
\\
منم مومی که دعوی من این است
&&
که من پولاد را پولاد کردم
\\
بسی بی‌دیده را سرمه کشیدم
&&
بسی بی‌عقل را استاد کردم
\\
منم ابر سیه اندر شب غم
&&
که روز عید را دلشاد کردم
\\
عجب خاکم که من از آتش عشق
&&
دماغ چرخ را پرباد کردم
\\
ز شادی دوش آن سلطان نخفته‌ست
&&
که من بنده مر او را یاد کردم
\\
ملامت نیست چون مستم تو کردی
&&
اگر من فاشم و بیداد کردم
\\
خمش کن کینه زنگار گیرد
&&
چو بر وی دم زدم فریاد کردم
\\
\end{longtable}
\end{center}
