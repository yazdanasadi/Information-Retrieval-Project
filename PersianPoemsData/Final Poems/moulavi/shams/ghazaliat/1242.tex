\begin{center}
\section*{غزل شماره ۱۲۴۲: گر لاش نمود راه قلاش}
\label{sec:1242}
\addcontentsline{toc}{section}{\nameref{sec:1242}}
\begin{longtable}{l p{0.5cm} r}
گر لاش نمود راه قلاش
&&
ای هر دو جهان غلام آن لاش
\\
ای دیده جهان و جان ندیده
&&
جانست جهان تو یک نفس باش
\\
گردیست جهان و اندر این گرد
&&
جاروب نهان شدست و فراش
\\
این مشعله از کجاست بینی
&&
آن روز که بشکنی چو خشخاش
\\
عشقی که نهان و آشکارست
&&
خون ریز و ستمگرست و اوباش
\\
چون کشته شوی در او بمانی
&&
من مات من الهوی فقد عاش
\\
عشقست نه زر نهان نماند
&&
العاشق کل سره فاش
\\
لا حسن یلد حیث لا عشق
&&
شاباش زهی جمال شاباش
\\
\end{longtable}
\end{center}
