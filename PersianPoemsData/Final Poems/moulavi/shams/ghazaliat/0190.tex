\begin{center}
\section*{غزل شماره ۱۹۰: با آن که می‌رسانی آن باده بقا را}
\label{sec:0190}
\addcontentsline{toc}{section}{\nameref{sec:0190}}
\begin{longtable}{l p{0.5cm} r}
با آن که می‌رسانی آن باده بقا را
&&
بی تو نمی‌گوارد این جام باده ما را
\\
مطرب قدح رها کن زین گونه ناله‌ها کن
&&
جانا یکی بها کن آن جنس بی‌بها را
\\
آن عشق سلسلت را وان آفت دلت را
&&
آن چاه بابلت را وان کان سحرها را
\\
بازآر بار دیگر تا کار ما شود زر
&&
از سر بگیر از سر آن عادت وفا را
\\
دیو شقا سرشته از لطف تو فرشته
&&
طغرای تو نبشته مر ملکت صفا را
\\
در نورت ای گزیده ای بر فلک رسیده
&&
من دم به دم بدیده انوار مصطفا را
\\
چون بسته گشت راهی شد حاصل من آهی
&&
شد کوه همچو کاهی از عشق کهربا را
\\
از شمس دین چون مه تبریز هست آگه
&&
بشنو دعا و گه گه آمین کن این دعا را
\\
\end{longtable}
\end{center}
