\begin{center}
\section*{غزل شماره ۵۱۱: همچو گل سرخ برو دست دست}
\label{sec:0511}
\addcontentsline{toc}{section}{\nameref{sec:0511}}
\begin{longtable}{l p{0.5cm} r}
همچو گل سرخ برو دست دست
&&
همچو میی خلق ز تو مست مست
\\
بازوی تو قوس خدا یافت یافت
&&
تیر تو از چرخ برون جست جست
\\
غیرت تو گفت برو راه نیست
&&
رحمت تو گفت بیا هست هست
\\
لطف تو دریاست و منم ماهیش
&&
غیرت تو ساخت مرا شست شست
\\
مرهم تو طالب مجروح‌هاست
&&
نیست غم ار شست توام خست خست
\\
ای که تو نزدیکتر از دم به من
&&
دم نزنم پیش تو جز پست پست
\\
گر چه یکی یوسف و صد گرگ بود
&&
از دم یعقوب کرم رست رست
\\
مست همه گرد در این شهر ما
&&
دزد و عسس را شه ما بست بست
\\
\end{longtable}
\end{center}
