\begin{center}
\section*{غزل شماره ۲۶۲۴: برخیز که جان است و جهان است و جوانی}
\label{sec:2624}
\addcontentsline{toc}{section}{\nameref{sec:2624}}
\begin{longtable}{l p{0.5cm} r}
برخیز که جان است و جهان است و جوانی
&&
خورشید برآمد بنگر نورفشانی
\\
آن حسن که در خواب همی‌جست زلیخا
&&
ای یوسف ایام به صد ره به از آنی
\\
برخیز که آویخت ترازوی قیامت
&&
برسنج ببین که سبکی یا تو گرانی
\\
هر سوی نشانی است ز مخلوق به خالق
&&
قانع نشود عاشق بی‌دل به نشانی
\\
هر لحظه ز گردون برسد بانگ که ای گاو
&&
ما راه سعادت بنمودیم تو دانی
\\
برخیز و بیا دبدبه عمر ابد بین
&&
تا بازرهی زود از این عالم فانی
\\
او عمر عزیزی است از او چاره نداری
&&
او جان جهان آمد و تو نقش جهانی
\\
بر صورت سنگین بزند روح پذیرد
&&
حیف است کز این روح تو محروم بمانی
\\
او کان عقیق آمد و سرمایه کان‌ها
&&
در کان عقیق آی چه دربند دکانی
\\
\end{longtable}
\end{center}
