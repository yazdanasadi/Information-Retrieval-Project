\begin{center}
\section*{غزل شماره ۳۱۵۷: آنکه چون ابر خواند کف ترا}
\label{sec:3157}
\addcontentsline{toc}{section}{\nameref{sec:3157}}
\begin{longtable}{l p{0.5cm} r}
آنکه چون ابر خواند کف ترا
&&
کرد بیداد بر خردمندی
\\
او همی‌گرید و همی‌بخشد
&&
تو همی‌بخشی و همی‌خندی
\\
همچو یوسف گناه تو خوبیست
&&
جرم تو دانش است و خرسندی
\\
او چو سرکه‌ست و می‌کند ترشی
&&
دوست قندست و می‌کند قندی
\\
چشم مریخ دارد آن دشمن
&&
تو چو مه دست زهره می‌بندی
\\
ای دل اندر اصول وصل گریز
&&
که بسی در فراق جان کندی
\\
قطرهٔ باز رو سوی دریا
&&
بنگر تا به پیش او چندی
\\
قوت یاقوت گیر از خورشید
&&
تا در اخلاق او به پیوندی
\\
\end{longtable}
\end{center}
