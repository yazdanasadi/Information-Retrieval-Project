\begin{center}
\section*{غزل شماره ۳۰۸۰: تو نور دیده جان یا دو دیده مایی}
\label{sec:3080}
\addcontentsline{toc}{section}{\nameref{sec:3080}}
\begin{longtable}{l p{0.5cm} r}
تو نور دیده جان یا دو دیده مایی
&&
که شعله شعله به نور بصر درافزایی
\\
تو آفتاب و دلم همچو سایه در پی تو
&&
دو چشم در تو نهاده‌ست و گشته هرجایی
\\
از آن زمان که چو نی بسته‌ام کمر پیشت
&&
حرارتیست درون دل از شکرخایی
\\
ز کان لطف تو نقدست عیش و عشرت ما
&&
نیم به دولت عشق لب تو فردایی
\\
به ذات پاک خداوند کز تو دزدیده‌ست
&&
هر آنچ آب حیاتست روح افزایی
\\
ز جوی حسن تو خوبان سبو سبو برده
&&
به تشنگان ره عشق کرده سقایی
\\
زهی سعادت آن تشنگان که بوی برند
&&
به اصل چشمه آب خوش مصفایی
\\
سبوی صورت‌ها را به سنگ برنزنند
&&
خورند آب حیات تو را ز بالایی
\\
خدیو مفخر تبریز شمس دین به حق
&&
دو صد مراد برآری چنین چو بازآیی
\\
\end{longtable}
\end{center}
