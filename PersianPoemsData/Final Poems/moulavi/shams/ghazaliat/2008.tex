\begin{center}
\section*{غزل شماره ۲۰۰۸: می بده ای ساقی آخرزمان}
\label{sec:2008}
\addcontentsline{toc}{section}{\nameref{sec:2008}}
\begin{longtable}{l p{0.5cm} r}
می بده ای ساقی آخرزمان
&&
ای ربوده عقل‌های مردمان
\\
خاکیان زین باده بر گردون زدند
&&
ای می تو نردبان آسمان
\\
بشکن از باده در زندان غم
&&
وارهان جان را ز زندان غمان
\\
تن به سان ریسمان بگداخته
&&
جان معلق می‌زند بر ریسمان
\\
ترک ساقی گشت در ده کس نماند
&&
گرگ ماند و گوسفند و ترکمان
\\
چون رسید این جا گمانم مست شد
&&
دل گرفته خوش بغل‌های گمان
\\
\end{longtable}
\end{center}
