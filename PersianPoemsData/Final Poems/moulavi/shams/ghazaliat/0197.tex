\begin{center}
\section*{غزل شماره ۱۹۷: ای بنده بازگرد به درگاه ما بیا}
\label{sec:0197}
\addcontentsline{toc}{section}{\nameref{sec:0197}}
\begin{longtable}{l p{0.5cm} r}
ای بنده بازگرد به درگاه ما بیا
&&
بشنو ز آسمان‌ها حی علی الصلا
\\
درهای گلستان ز پی تو گشاده‌ایم
&&
در خارزار چند دوی ای برهنه پا
\\
جان را من آفریدم و دردیش داده‌ام
&&
آن کس که درد داده همو سازدش دوا
\\
قدی چو سرو خواهی در باغ عشق رو
&&
کاین چرخ کوژپشت کند قد تو دوتا
\\
باغی که برگ و شاخش گویا و زنده‌اند
&&
باغی که جان ندارد آن نیست جان فزا
\\
ای زنده زاده چونی از گند مردگان
&&
خود تاسه می نگیرد از این مردگان تو را
\\
هر دو جهان پر است ز حی حیات بخش
&&
با جان پنج روزه قناعت مکن ز ما
\\
جان‌ها شمار ذره معلق همی‌زنند
&&
هر یک چو آفتاب در افلاک کبریا
\\
ایشان چو ما ز اول خفاش بوده‌اند
&&
خفاش شمس گشت از آن بخشش و عطا
\\
\end{longtable}
\end{center}
