\begin{center}
\section*{غزل شماره ۱۶۶۸: من به سوی باغ و گلشن می روم}
\label{sec:1668}
\addcontentsline{toc}{section}{\nameref{sec:1668}}
\begin{longtable}{l p{0.5cm} r}
من به سوی باغ و گلشن می روم
&&
تو نمی‌آیی میا من می روم
\\
روز تاریک است بی‌رویش مرا
&&
من برای شمع روشن می روم
\\
جان مرا هشته‌ست و پیشین می رود
&&
جان همی‌گوید که بی‌تن می روم
\\
بوی سیب آمد مرا از باغ جان
&&
مست گشتم سیب خوردن می روم
\\
عیش باقی شد مرا آن جا که من
&&
از برای عیش کردن می روم
\\
من به هر بادی نگردم زانک من
&&
در رهش چون کوه آهن می روم
\\
من گریبان را دریدم از فراق
&&
در پی او همچو دامن می روم
\\
آتشم گر چه به صورت روغنم
&&
و اندر آتش همچو روغن می روم
\\
همچو کوهی می نمایم لیک من
&&
ذره ذره سوی روزن می روم
\\
\end{longtable}
\end{center}
