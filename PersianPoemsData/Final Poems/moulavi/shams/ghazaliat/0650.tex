\begin{center}
\section*{غزل شماره ۶۵۰: آن سرخ قبایی که چو مه پار برآمد}
\label{sec:0650}
\addcontentsline{toc}{section}{\nameref{sec:0650}}
\begin{longtable}{l p{0.5cm} r}
آن سرخ قبایی که چو مه پار برآمد
&&
امسال در این خرقه زنگار برآمد
\\
آن ترک که آن سال به یغماش بدیدی
&&
آنست که امسال عرب وار برآمد
\\
آن یار همانست اگر جامه دگر شد
&&
آن جامه بدل کرد و دگربار برآمد
\\
آن باده همانست اگر شیشه بدل شد
&&
بنگر که چه خوش بر سر خمار برآمد
\\
شب رفت حریفان صبوحی به کجایید
&&
کان مشعله از روزن اسرار برآمد
\\
رومی پنهان گشت چو دوران حبش دید
&&
امروز در این لشکر جرار برآمد
\\
شمس الحق تبریز رسیدست بگویید
&&
کز چرخ صفا آن مه انوار برآمد
\\
\end{longtable}
\end{center}
