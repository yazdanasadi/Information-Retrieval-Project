\begin{center}
\section*{غزل شماره ۱۴۹۸: بیا کز غیر تو بیزار گشتم}
\label{sec:1498}
\addcontentsline{toc}{section}{\nameref{sec:1498}}
\begin{longtable}{l p{0.5cm} r}
بیا کز غیر تو بیزار گشتم
&&
وگر خفته بدم بیدار گشتم
\\
بیا ای جان که تا روز قیامت
&&
مقیم خانه خمار گشتم
\\
ز پر و بال خود گل را فشاند
&&
به کوه قاف خود طیار گشتم
\\
ترش دیدم جهانی را من از ترس
&&
در آن دوشاب چون آچار گشتم
\\
عقیده این چنین سازید شیرین
&&
که من زین خمره شکربار گشتم
\\
یکی چندی بریدم من از اغیار
&&
کنون با خویشتن اغیار گشتم
\\
ز حال دیگران عبرت گرفتم
&&
کنون من عبره الابصار گشتم
\\
بیا ای طالب اسرار عالم
&&
به من بنگر که من اسرار گشتم
\\
بدان بسیار پیچید این سر من
&&
که گرد جبه و دستار گشتم
\\
از آن محبوس بودم همچو نقطه
&&
که گرد نقطه چون پرگار گشتم
\\
\end{longtable}
\end{center}
